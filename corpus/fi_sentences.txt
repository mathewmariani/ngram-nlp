Christopher Doyle on australialainen elokuvaaja. Hänet tunnetaan erityisesti yhteistyöstään ohjaaja Wong Kar-wain kanssa. Hän on voittanut muun muassa teknisen pääpalkinnon Cannesin elokuvajuhlilla vuonna 2000 ja parhaan kuvauksen palkinnon Venetsian elokuvajuhlilla vuonna 1994. Hongkongin elokuvajuhlilla hän on voittanut parhaan kuvauksen palkinnon peräti kuusi kertaa. T-Centralen on yksi Tukholman metron asemista. Se sijaitsee Norrmalmin kaupunginosassa, suurin piirtein Sergelin torin ja Vasagatan-kadun välissä. Asema on Tukholman metron asemista vilkkain, ja vuonna 2015 sitä käytti lähes 185 000 matkustajaa päivässä. Sitä voidaan myös pitää metroverkoston pääasemana, sillä se on ainoa asema, jonka kautta kaikki seitsemän linjaa kulkevat. Kâmpóng Thum tai Kampong Thom on yksi Kambodžan 24 maakunnasta. Se sijaitsee maan keskiosassa ja kuuluu Tonle Sap-järveä reunustaviin maakuntiin. Kampong Thom on pinta-alaltaan Kambodžan toiseksi suurin ja sen väkiluku oli vuoden 2008 väestönlaskennassa yhteensä 630 803. Maakunta jakaantuu kahdeksaan piirikuntaan. Sen pääkaupunki on Kâmpóng Thum. David Moorer West on yhdysvaltalainen kilpauransa päättänyt koripalloilija, joka pelasi NBA:ssa vuosina 2003–2018. West voitti kaksi NBA:n mestaruutta, ja hänet valittiin kahdesti sarjan tähdistöotteluun. Kynttilänpäivä on kristillinen juhlapäivä, jota vietetään alkujaan 40 päivää joulusta, siis 2. helmikuuta, sen muistoksi, että Jeesus vietiin 40 päivän ikäisenä temppeliin ja Simeon siunasi hänet. Nummelan rautatieasema on rautatieasema Nummelan taajamassa Vihdissä. Se kuuluu Suomen rataverkon osaan Hyvinkää–Karjaa. Asemalla on nykyisin ainoastaan tavaraliikennettä. Turvalaitteena liikennepaikalla oli marraskuuhun 2009 saakka niin kutsuttu köyhänmiehen releasetinlaite eli varmistuslukko- ja opastinturvalaitos ennen kauko-ohjauksen käyttöönottoa. Rooman tasavalta oli antiikin Rooman valtakunnan vaihe, jolloin valtiolla oli tasavaltainen hallintomuoto. Tasavallan aikana Rooma kehittyi kaupunkivaltiosta suurvallaksi, jonka vaikutus ulottui koko Välimeren alueelle. Luther D. ”Ticky” Burden oli yhdysvaltalainen koripalloilija. MM-pronssia vuonna 1974 voittanut Burden pelasi NBA:ssa kaksi kautta. Claus von Amsberg oli saksalaissyntyinen diplomaatti ja Alankomaiden kuningattaren Beatrixin puoliso vuosina 1966–2002. Russell Squaren metroasema on asema Lontoon metron Piccadilly-linjalla Bloomsburyn kaupunginosassa, Oyster-vyöhykkeellä 1. Asema on pieni mutta vilkas läheisten hotellien vaikutuksesta johtuen. Aseman on suunnitellut Leslie Green ja se on avattu 15. joulukuuta 1906. Aseman laitureille käynti on joko hissillä tai kierreportaita 175 askelmaa. Aseman lähistöllä sijaitsevat Russell Squaren puistikko sekä British Museum. Russell Squaren asemalta King’s Cross St. Pancrasin suuntaan tapahtui 7. heinäkuuta 2005 pommi-isku, joka vaati 26 ihmisen hengen. The Entity on yhdysvaltalaisen rap-artisti King Gordyn esikoisalbumi. Sen julkaisi 24. kesäkuuta 2003 Web Entertainment. Levyllä vierailevat muun muassa Obie Trice, Bizarre sekä Fat Killahz. Kapteeni Jack Sparrow on yksi viidestä Pirates of the Caribbean -elokuvien päähenkilöistä. Sparrow’ta näyttelee Johnny Depp. Elokuvan Jackiä Johnny sai kehitellä itse, ja sen lopputuloksena Jack ei muistuttanut yhtään alkuperäistä roolia. Jack Sparrow esiintyy elokuvissa nokkelana ja humoristisena, joka yleensä selviää tilanteesta kuin tilanteesta puhumalla. Hän on Keith Richardsin esittämän kapteeni Edward Teaguen poika ja syntynytkin merillä. Hänen äitinsä on kuollut, ja ensin kapteeni Teague ja myöhemmin Jack itse kantaa hänen kutistettua päätään mukanaan. Manfred Wörner oli saksalainen poliitikko. Hän toimi Länsi-Saksan puolustusministerinä (1982–1988)lähde?. Hän oli vuodesta 1988 Naton pääsihteeri, kunnes kuoli 59-vuotiaana suolistosyöpään. Tekes oli Suomen valtion virasto, joka aktivoi ja rahoitti yritysten, yliopistojen ja korkeakoulujen sekä tutkimusyksikköjen tutkimus- ja kehitysprojekteja. Tekes perustettiin vuonna 1983. Sen vuosibudjetti oli noin 500 miljoonaa euroa, josta noin kolmannes käytettiin yliopistojen ja tutkimuslaitosten tutkimukseen ja loput yritysten tuotekehityksen tukemiseen. Viraston virallinen nimi oli vuosina 2014–2017 Innovaatiorahoituskeskus Tekes. Virallisia yhteyksiä lukuun ottamatta käytössä oli lyhyt muoto Tekes. Vuoden 2018 alussa kansainvälistymis-, investointi- ja matkailunedistämispalveluita tarjoava Finpro ja Tekes yhdistyivät uudeksi toimijaksi nimeltä Business Finland. North from Here on metalliyhtye Sentencedin toinen studioalbumi. Albumi julkaistiin vuonna 1993 ja on tyyliltään melodista death metalia. Tämä albumi oli erittäin tekninen, ja esitteli maailmalle aikanaan uudistuneen Sentencedin. Levyn melodiat ovat saaneet vaikutteita pohjoismaalaisesta folkmusiikista, josta myös toinen samaan aikaan tunnetuksi tullut suomalainen death metal -yhtye Amorphis sai vaikutteita. Century Media -levy-yhtiö uudelleenjulkaisi albumin 18. tammikuuta 2008 slipcase-pahvikuoreen pakattuna ja vahvistettuna uudella kansikuvalla ja bonus-cd:llä, joka sisältää Journey to Pohjola-demon, The Trooper -EP:n sekä kaksi ennenjulkaisematonta kappaletta. North from Here-albumia voi pitää ensimmäisenä melodisena death metal -albumina, joka on koskaan julkaistu. Harmaaposkinunna on laiskureihin kuuluva lintulaji. Lajia tavataan Keski- ja Etelä-Amerikasta. Toisinaan sen katsottaan kuuluvan samaan lajiin rusolakkinunnan kanssa. Trifluorietaani eli (C2H3F3) HFC-143a tai R-143a on fluorattuihin hiilivetyihin kuuluva orgaaninen yhdiste. Yhdistettä voidaan käyttää jäähdytysaineena muun muassa ilmanvaihtolaitteissa. Justinus II (520–578) oli Itä-Rooman eli Bysantin keisari vuosina 565–578. Ranskan Länsi-Afrikan rahayksikkö oli vuoteen 1945 saakka frangi. Ranskan frangin kanssa samanarvoiset setelit laski liikkeelle Dakarissa toiminut Banque de l’Afrique occidentale (BAO). Niitä käytettiin myös Ranskan Kamerunissa, Ranskan Keski-Afrikassa ja Ranskan Togomaassa. Toisen maailmansodan Ranskassa aiheuttaman inflaation takia afrikkalaisia siirtomaita varten perustettiin vuonna 1945 erillinen valuutta CFA-frangi. Sen arvo oli aluksi 1,70 ja vuodesta 1948 lähtien kaksi Ranskan frangia. Fender Esquire on Leo Fenderin vuonna 1950 suunnittelema maailman ensimmäinen sarjavalmisteinen lankkumallinen sähkökitara ja se valmistui vain hieman ennen kuuluisampaa sisarmalliaan Fender Telecasteria. Winnie Madikizela-Mandela oli eteläafrikkalainen poliitikko, joka on toiminut monissa valtiollisissa tehtävissä ja johtanut ANC:n naisjaostoa. Hän oli naimisissa Nelson Mandelan kanssa 38 vuotta kesäkuusta 1958 maaliskuuhun 1996, jolloin johannesburgilainen tuomioistuin myönsi heille avioeron. Egoi Martínez de Esteban on espanjalainen maantiepyöräilijä, joka kilpaili ammattilaisena vuosina 2001–2013. Edith Newbold Wharton oli yhdysvaltalainen kirjailija. Hän sai vuonna 1921 Pulitzer-palkinnon romaanista Viattomuuden aika. Hänen tunnetuin teoksensa on Säätynsä uhri. Boom Blox on EA Los Angelesin kehittämä ja vuonna 2008 Wii-konsolille ja N-Gagelle julkaisema pulmapeli. Peli julkaistiin Pohjois-Amerikassa 6. toukokuuta ja Euroopassa 9. toukokuuta 2008. Pelin N-Gage-versio julkaistiin puolestaan 3. joulukuuta 2008. Pansio-luokka on Suomen merivoimien kolmen miinalautan muodostama alusluokka: Pansio, Porkkala ja Pyhäranta. Niiden päätehtävinä ovat merimiinoitus sekä rannikkojoukkojen ja huollon kuljetustukitehtävät. Alusten kuljetuskyky on 100 tonnia ja niissä on 15 tonnin nosturi. Luokan alukset peruskorjattiin 2015-2017, jolloin käyttöikä jatkuu 2030-luvulle. Samalla alusten kykyä merimiinoitukseen, raskaisiin merikuljetuksiin ja emäalustoimintaan päivitettiin. Peruskorjauksen toteuttaa Uudenkaupungin Työvene Oy ja Atlas Elektronik Finland Oy. R. Madhavan on intialainen näyttelijä, elokuvakäsikirjoittaja, elokuvatuottaja ja televisiojuontaja. Inkoon satama on Inkoossa, Uudellamaalla, Suomenlahden rannalla sijaitseva, yksityisesti omistettu kauppasatama. Se on eräs Suomen ympäri vuoden avoinna pidettävistä talvisatamista. Sataman liikenne pohjautuu hakurahteihin. Satamassa ei ole säännöllistä linjaliikennettä. Sheriffi on Fred Zinnemannin ohjaama lännenelokuvan klassikko vuodelta 1952. Se kertoo pikkukaupungin sheriffistä, jonka kaupunkilaiset jättävät yksin puolustautumaan kostamaan saapuvia rikollisia vastaan. Elokuva on kuvattu reaaliajassa eli sen tapahtumat kestävät 85 minuuttia niin kuin itse elokuvakin. Elokuvan muissa osissa nähdään Grace Kelly ja Katy Jurado. Viimeinen maitohammas on Pate Mustajärven single ja kappale vuodelta 2006. Sen on säveltänyt Olli Lindholm ja sanoittanut Pauli Hanhiniemi. Kappale julkaistiin alun perin Mustajärven Miehen tie – 50-vuotiskokoelma -levyllä 30. elokuuta 2006, mutta se ilmestyi myös singlenä 11. lokakuuta. Singlellä on lisäksi "safööri-versio" kappaleesta. Henryk Mikołaj Górecki oli puolalainen taidemusiikin säveltäjä. Revolveri on lyhyt käsituliase, jossa makasiinina toimii pyörivä rulla. Patruunat ladataan siis iskuvasaran virityksestä pyörivään, useimmiten kuusipesäiseen rullaan, joka toimii sekä aseen makasiinina että patruunapesänä, tai useampaan piippuun. Emeivuori on vuori Sichuanin maakunnassa, Kiinassa. Emeivuoren (Emeishan) huippu kohoaa 3 099 metrin korkeuteen. Emeivuori on yksi neljästä buddhalaisten pyhistä vuoresta Kiinassa. Vuoren suojelijabodhisattva on Samantabhadra, joka kiinan kielessä tunnetaan nimellä Puxian. Jotkut buddhalaiset ja taolaiset luostarit vuorella yhdistetään myös perinteisen kiinalaisten kamppailulajien opetukseen.lähde? Volvo Personvagnar AB eli Volvo Cars on ruotsalainen henkilöautoja valmistava yhtiö. Se perustettiin Göteborgissa Ruotsissa vuonna 1927. Yhtiö oli ruotsalaisen AB Volvon omistuksessa vuoteen 1999, jolloin yhdysvaltalainen Ford Motor Company hankki sen omistukseensa. Ford myi yhtiön kiinalaiselle Zhejiang Geely Holding Companylle 1,8 miljardilla dollarilla vuonna 2010. Volvo Cars listautui Tukholman pörssiin lokakuussa 2021. Kirby's Ghost Trap on HAL Laboratoryn ja Nintendon japanilaisesta, tetris-tyylisestä Puyo Puyo -pelistä muunneltu versio, joka on julkaistu Super Nintendo Entertainment System -pelikonsolille vuonna 1995. Peli kuuluu Kirby -pelisarjaan, jossa pelin keskeiset hahmot esiintyvät samassa sarjassa. King Dedede itse puolestaan esiintyy Kirbyn antagonistina pelissä. Liuskekyyhky on Timorissa ja Wetarissa elävä kyyhkylintu. Lajin holotyypin kuvaili Coenraad Jacob Temminck Timorista 1835. Orlando Antonio Corrales García on kolumbialainen roomalaiskatolinen arkkipiispa. Hänet vihittiin papiksi 5. joulukuuta 1971 ja nimitettiin Medellínin arkkihiippakunnan vihkipiispaksi sekä Thuccaboran titulaaripiispaksi 28. tammikuuta 1998. Piispaksi vihkiminen seurasi 25. maaliskuuta. Pääkonsekraattorina toimi Alberto Giraldo Jaramillo, jota avustivat Héctor Rueda Hernández ja Paolo Romeo. Tulinuolikko on nuolikoihin kuuluva kala. Vuoristo-Karabah on maantieteellinen alue Etelä-Kaukasiassa. Antonio Cabrini on italialainen jalkapalloilija ja jalkapallovalmentaja. Hän voitti pelaajana maailmanmestaruuden 1982. Hän edusti seuraurallaan lähinnä Juventusta ja pelasi vasempana laitapuolustajana. Hän pelasi kolmissa jalkapallon MM-kisoissa vuosina 1978–1986 ja edusti maajoukkuetta 73 ottelussa, joissa hän teki yhdeksän maalia. Laivaston soittokunta (LAIVSK) on Suomen puolustusvoimien yksi virallisista sotilassoittokunnista ja merivoimien edustusorkesteri. Laivaston soittokunnan kotipaikkakunta on Turku ja sen kotijoukko-osasto oli vuoden 2013 loppuun asti Saaristomeren meripuolustusalue. Nykyisin Laivaston soittokunta kuuluu Merivoimien esikunnan alaisuuteen. Soittokunnan aikaisempi nimi oli Turun Varuskuntasoittokunta (TurSK). Ringkøbing-Skjern on Keski-Jyllannin alueella Tanskassa sijaitseva kunta. Vuoden 2020 huhtikuussa kunnassa oli 56 460 asukasta, ja sen pinta-ala oli 1 470,7 neliökilometriä. Kunnan keskustaajama on nimeltään Ringkøbing. Assassin’s Creed: Altaïr’s Chronicles on Gameloftin kehittämä ja Ubisoftin julkaisema toimintaseikkailupeli, joka on julkaistu vuonna 2008 Nintendo DS, Android, iOS, webOS, Symbian, Java ME ja Windows Phone alustoille. Puuluup on vuonna 2014 perustettu virolainen psykedeelinen folk-yhtye. Yhtyeen perustivat Ramo Teder (Pastacas) ja Marko Veisson. Yhtye käyttää soittiminaan läheisesti suomalaista jouhikkoa muistuttavaa hiiukannelta sekä luuppereita. Mihail Matvejevitš Heraskov oli venäläinen klassismin ajan kirjailija. Hänen tuotannossaan on havaittavissa siirtyminen kohti sentimentalismia. Askel on heavy metal -yhtye Viikatteen 14. studioalbumi. Se julkaistiin 31. maaliskuuta 2023 Universal Music -levymerkillä. Albumi on yhtyeen ensimmäinen, jolla ei soita kuulo-ongelmien vuoksi poisjäänyt rumpali ja perustajajäsen Simo Kairistola. Albumin rumpuosuudet on soittanut yhtyeen äänimies Kalle "Kalke" Kukkonen. Amerikkalainen jalkapallo on peliväline, jota käytetään amerikkalaisessa jalkapallossa. Soikean muotoinen pallo on ommeltu yhteen neljästä palasta. Pallon päällä on punotut nyörit, joiden alkuperäinen tarkoitus oli sitoa pallo yhteen. Nykyään nyörien tehtävä on helpottaa pallon heittämistä. Amerikkalaiset jalkapallot valmistetaan lehmän nahasta tai kumista. 50:50 on tietokilpailu, joka tarjoaa suuria rahasummia vastaamalla joukkoon eritasoisia ja satunnaisia monivalintakysymyksiä. Formaatti on spin-off Haluatko miljonääriksi? -visailuohjelmasta. Formaatin on luonut 2waytraffic ja sitä esitetään monissa maissa ympäri maailmaa. Rakkaus lainassa on vuoden 2011 romanttinen komediaelokuva, joka perustuu Emily Giffinin samannimiseen romaaniin. Elokuvan on ohjannut Luke Greenfield ja sen pääosassa näyttelevät Ginnifer Goodwin, Kate Hudson, Colin Egglesfield ja John Krasinski. Puutturi eli Puutturinjärvi on pieni järvi Utajärven kunnassa. Järvi sijaitsee Sanginkylässä kunnan luoteisosassa, lähellä Sanginjärveä ja siitä alkunsa saavaa Sanginjokea, joka laskee Oulujokeen Oulun Sanginsuun kaupunginosassa. Järven laskujoki on nimeltään Puutturinoja, joka laskee Sanginjokeen hieman Persauskosken alapuolella. Kshama Sawant on yhdysvaltalainen ekonomisti ja poliitikko, joka edustaa Socialist Alternative -puoluetta. Hän on ollut Seattlen kaupunginvaltuuston jäsen vuodesta 2014 lähtien. Oliiviselkäpitta on pittojen heimoon kuuluva varpuslintu. Schladming on kaupunki Steiermarkin osavaltiossa Keski-Itävallassa. Schladmingissä asui vuoden 2014 alussa 4 402 asukasta, ja sen pinta-ala on 10,3 neliökilometriä. Asukastiheys on 430 asukasta neliökilometrillä. Halikarnassos oli antiikin aikainen kaupunki ja kaupunkivaltio (polis) Kaariassa Vähässä-Aasiassa nykyisen Turkin alueella. Sen kaupunkikeskus sijaitsi nykyisen Bodrumin kaupungin paikalla. Osmo Antero Wiio oli suomalainen viestinnän professori, toimittaja ja kansanedustaja. Wiio oli tunnetuimpia suomalaisia organisaatioviestinnän tutkijoita ja opettajia. Hän tuli tunnetuksi myös tulevaisuudentutkijana, tieteen kansanomaistajana ja käytännön viestinnän edistäjänä. Tenavat on strippimuodossa ilmestynyt sanomalehtisarjakuva, jota kirjoitti ja piirsi yhdysvaltalainen sarjakuvapiirtäjä Charles M. Schulz. Tenavat ilmestyi 2. lokakuuta 1950 – 13. helmikuuta 2000 ja se oli vuosien ajan maailman luetuin sanomalehtisarjakuva. Parhaimmillaan sarjaa julkaistiin yli 2 600 sanomalehdessä, sillä oli 355 miljoonaa lukijaa 75 maassa, ja sitä käännettiin 21 eri kielelle. Schulz teki kaikki 17 897 strippiä yksin ilman avustajia. Afrikansepelkyyhky on Itä-Afrikassa Sudanista ja Keniasta Etelä-Afrikkaan levinnyt kyyhkylintu, jonka holotyypin kuvaili Adulphe Delegorgue Durbanista Natalista 1847. Lajista tunnetaan kaksi alalajia, eteläinen delegorguei ja pohjoisempi sharpei. 2,6-ksylenoli (C8H10O) eli 2,6-dimetyylifenoli on fenolijohdannaisiin kuuluva orgaaninen yhdiste ja yksi ksylenoli-isomeereistä. Yhdistettä voidaan käyttää polymeerien ja muiden yhdisteiden valmistamiseen. Avaruuslääketiede on avaruuslentäjien terveyteen liittyvä lääketieteen haara, joka on lähellä ilmailulääketiedettä. Panfu oli massiivinen monen pelaajan verkkoroolipeli 6–12-vuotiaille, jossa luotiin oma panda-hahmo ja seikkailtiin Panfun saaressa. Pelaajat pystyivät suorittamaan tehtäviä, pelata minipelejä ja keskustella muiden pelaajien kanssa. Panfun tekijöiden mukaan saksalaisessa Panfussa oli 15 tuhatta rekisteröitynyttä pelaajaa. Panfu lopetti toimintansa syyskuussa 2016. Isopapuanrastas on pensassieppojen heimoon kuuluva varpuslintu. Joe on David Gordon Greenin ohjaama yhdysvaltalainen draamaelokuva vuodelta 2013. Hyvät arvostelut saaneen mutta tappiolliseksi jääneen independent-elokuvan pääosia näyttelevät Nicolas Cage, Gary Poulter ja Tye Sheridan. Elokuvan on käsikirjoittanut Larry Brownin samannimisen romaanin pohjalta Gary Hawkins. Klaus "Auge" Augenthaler on saksalainen puolustajana pelannut ja maailmanmestaruuden voittanut jalkapalloilija sekä jalkapallovalmentaja. Night of the Living Dead on Tom Savinin ohjaama zombielokuva ja uudelleenfilmatisointi samannimisestä vuoden 1968 elokuvasta. Elokuvan ensi-ilta oli 19. lokakuuta 1990. Valeruututatti on Suomessakin maan eteläosan tammimetsissä kasvava huonosti tunnettu tattilaji. Se on sukua ruututatille. Valeruututatin lakki on oliivin- tai likaisenruskea, pillistö on keltainen ja sinertyy kosketettaessa. Jalka on kellertävä ja vanhemmiten ruskea. Kenttärata on sotilaskäyttöön rakennettu, useimmiten väliaikainen, kevytrakenteinen ja kapearaiteinen rautatie. Kenttäradan tarkoituksena on helpottaa sotahuollon kuljetuksia muun rataverkon ja rintaman välillä, sekä juoksuhaudoissa. Irakin kriisi on Isis-järjestön hyökkäyksestä 2014 alkanut sota Irakissa. Vuoden 2017 lopulla Irakin hallinto julisti Isiksen voitetuksi Irakin puolella. Irlanninterrieri on karkeaturkkinen terrieri. Se kuuluu vanhimpiin terrierirotuihin. Tämä on luettelo Belgian lentoasemista ja muista lentopaikoista. Ninja on suomalaislaulaja Dannyn vuonna 1986 julkaistu 11. studioalbumi. Levyllä on Dannyn yleisestä linjasta poikkeavaa elektronista soittoa ja sovitusta. Muutamassa kappaleessa vierailee Armi Aavikko. GS25 KRX: 007070on eteläkorealainen GS Groupin omistama lähikauppaketju. Ensimmäinen myymälä avattiin vuonna 1990. GS25:tä hallinnoi alun perin LG. Benjamin Fitzpatrick oli yhdysvaltalainen lakimies ja demokraattisen puolueen poliitikko. Matthias Erzberger oli saksalainen keskustapoliitikko, joka muistetaan parhaiten ensimmäisen maailmansodan aikana esittämistään rauhanvaatimuksista sekä toimimisestaan sodan päättäneen Compiègnen aselevon saksalaisena allekirjoittajana. Erzberger toimi myös Saksan valtiovarainministerinä vuosina 1919–1920. Äärioikeistolainen terroristijärjestö Organisation Consul salamurhasi hänet. Turha ruokkia ruumiita on hardcore punk -yhtye Valse Tristen ensimmäinen studioalbumi, joka julkaistiin heinäkuussa 1999 levymerkillä Solardisk. Yhdysvaltain presidentti on Yhdysvaltain valtionpäämies ja hallituksen johtaja, korkein liittovaltion toimeenpaneva viranomainen sekä asevoimien ylipäällikkö. Presidentin toimikausi on neljä vuotta, ja sama henkilö voidaan valita korkeintaan kahdeksi kaudeksi. Yhdysvaltain varapresidentti valitaan samalla kertaa. Laura Theresa Alma-Tadema, syntyjään Epps oli englantilainen taidemaalari, joka maalasi kotinäkymiä sekä paljon kuvia naisista ja lapsista. Hänen miehensä Lawrence Alma-Tadema oli myös taidemaalari. Kuura on pienten jääkiteiden muodostama valkea peite rakenteiden pinnassa. Kirkkaina öinä maan lämpötilan laskiessa nopeasti kuuraa voi syntyä maanpinnalle, kasveihin ja rakennuksiin. Kuuraa ilmestyy esimerkiksi nurmikolle ja autojen tuulilaseihin. Kesäpäivänä kuuraa voi muodostua pakastimesta esiin otetun rasian pintaan. Karheanurmikka on heinäkasvien (Poaceae) heimoon, nurmikoiden (Poa) sukuun kuuluva kasvilaji. Siitä voidaan erottaa erilaisia alalajeja, jotka poikkeavat hieman toisistaan. Lisäksi karheanurmikka muistuttaa paljolti niittynurmikkaa sekä rantanurmikkaa, mutta lajit ovat erotettavissa toisistaan muun muassa lehtituppien sekä kukkien ja kukintojen ulkonäön perusteella. Grana Padano on italialainen, raakamaidosta valmistettu puolirasvainen, kova juusto. Grana Padanoa on valmistettu Pojoen laaksossa 1100-luvulta alkaen. Kukunor: Satu ihmislapsille on Lauri Viidan kirjoittama saturunoelma, joka ilmestyi 1949. Royal Geographical Society on vuonna 1830 perustettu brittiläinen maantieteeseen perehtynyt järjestö. Oxford Street on katu City of Westminsterissä Lontoossa. Katu alkaa Charing Cross Roadin ja Tottenham Court Roadin ristetyksestä ja jatkuu noin kaksi kilometriä länteen kulkien Oxford Circuksen ja St. Giles’ Circuksen läpi Marble Archille Hyde Parkin kulmaan. Sirkuslampi on Etelä-Pohjanmaalla Ähtärissä Korsukylän lähellä sijaitseva lampi. Lars Niklas Sundström on ruotsalainen jääkiekkoilija ja maailmanmestari. Hän on keskushyökkääjä ja pelaa Elitserien-joukkue MODOssa. Sundström on pelannut kymmenen kautta NHL:ssä, joissa 750 ottelussa on syntynyt tehot 117+232=349. Jäähyminuutteja hän on kerännyt 256. Ardennienkarjakoira on harvinainen belgialainen koirarotu, joka on kotoisin Ardenneilta ranskankielisestä Valloniasta. Vuonna 2011 Suomeen tuotiin ensimmäinen rodun yksilö Saksasta. Nyby on pieni maaseutukylä Iin kunnassa Pohjois-Pohjanmaalla. Kylä sijaitsee Ruukinlahden rannalla noin kolme kilometriä Olhavan kylän pohjoispuolella ja noin 19 kilometriä pohjoiseen kuntakeskuksesta. Valtatie 4 kulkee kylän ohitse. Tone oli keisarillisen Japanin laivaston toukokuussa 1910 valmistunut panssarikansiristeilijä, joka tuhoutui maalilaivana 30. huhtikuuta 1933. Cyril Aloysius ”Cy” Weidenborner oli yhdysvaltalainen jääkiekkoilija, joka pelasi kesäolympialaisissa 1920. Korkalovaaran kirjasto sijaitsee Rovaniemellä Korkalovaarassa, ja se on yksi Rovaniemen kaupunginkirjaston toimipisteistä. Comic Sans on kirjaintyyppi, joka suunniteltiin näyttämään sarjakuvien käsintekstaukselta. Vincent Connare suunnitteli Comic Sansin vuonna 1994 Microsoftille, ja kirjaintyyppi pohjautuu John Costanzan Batman: Yön Ritari -tekstaukseen ja Dave Gibbonsin Vartijat -tekstaukseen. Comic Sans suunniteltiin alun pitäen Microsoft Bob -käyttöliittymää varten, koska Connaren mielestä Times New Roman näytti liian vakavalta Bob-käyttöliittymään. Comic Sans ei kuitenkaan valmistunut Bobia varten ajoissa. Se julkaistiin Microsoft 3D Movie Maker -ohjelman myötä, ja laajemmin Windows 95:n Plus!-lisäpaketin ja Windows 95 OEM-versioiden yhteydessä. Comic Sans on ollut osa Windowsin vakiokirjaintyyppejä siitä lähtien. Set Mikko Suomalainen oli maanviljelysneuvos ja meijerialan kehittäjä Suomessa. École normale William-Ponty oli normaalikoulu Senegalissa. Se perustettiin vuonna 1903 Saint-Louisissa, siirrettiin vuonna 1913 Goréen saarella lähelle Dakaria ja nimettiin Ranskan Länsi-Afrikan kenraalikuvernööri William Pontyn mukaan vuonna 1915. Vuonna 1938 koulu siirrettiin Rufisquen lähelle Sébikhotaneen, myöhemmin Thièsiin ja vuonna 1979 Koldaan. Nykyään sen perillisenä toimii alueellinen ammattikoulutuskeskus. D on suomalaisen laulajan Dannyn vuonna 1971 julkaistu studioalbumi. Levyn kaikki laulut ovat käännöskappaleita. Flower on Thatgamecompanyn kehittämä ja Jenova Chenin suunnittelema pulmapeli, joka julkaistiin PlayStation 3 -konsolille vuonna 2009 Playstation Network -verkkopalvelussa. Bluepoint Gamesin kehittämät versiot PlayStation 4:lle ja PlayStation Vitalle julkaistiin marraskuussa 2013. Kyseessä on Thatgamecompanyn entisen hankkeen, Flow'n ”henkinen seuraaja”, jossa pelaaja kontrolloi tuulta ja ohjaa ilmassa leijuvia terälehtiä. Flowerissa ei ole konkreettisia vaatimuksia, mutta peli etenee kentällä esiintyviä kukkia koskettamalla ja niistä puhjenneita lehtirykelmiä johdattamalla. Kukkien laukaiseminen saattaa aiheuttaa myös sivuvaikutuksia pelimaailmassa, kuten kuolleiden peltoalueiden värjäystä tai paikallisten tuulimyllyjen aktivoimista. Peli ei sisällä lainkaan tekstitystä tai vuoropuhelua, joten kertomuksen kaari muodostuu pitkälti kuvallisen esityksen ja tunnetilojen välityksellä. Alexander Georg Nicolas Schallenberg on itävaltalainen diplomaatti, juristi ja poliitikko, joka on toiminut Itävallan ulkoministerinä vuodesta 2021 lähtien. Schallenberg oli Itävallan liittokansleri 11. lokakuuta 2021 – 6. joulukuuta 2021. Hän toimi ulkoministerinä Sebastian Kurzin hallituksessa 2019–2021. Pitkäkarvainen hollanninpaimenkoira on keskikokoinen paimenkoira. Hollanninpaimenkoirasta on kolme karvamuunnosta: lyhytkarvainen, karkeakarvainen ja pitkäkarvainen. Rotua kutsutaan Suomessa usein lempinimellä holsku. Robert Axelrod oli yhdysvaltalainen näyttelijä, joka tunnetaan paremmin useista äänirooleistaan. Kenties hänen tunnetuin ääniroolinsa on Lordi Zedd, jonka roolissa Axelrod ääninäytteli televisiosarjassa Mighty Morphin Power Rangers. Pikaviestintä on tietoverkon välityksellä tapahtuvaa viestinvaihtoa, jossa keskustelukumppanille lähetetyn tekstin on tarkoitus olla keskustelukumppanin luettavissa lähes välittömästi. Käytännössä viestit yleensä kulkevatkin niin nopeasti, että keskustelu on melkeinpä yhtä välitöntä kuin ääneen käytävä keskustelu. Rokel tai Seli on joki Sierra Leonessa. Se saa alkunsa maan pohjoisosista ja virtaa 400 kilometrin matkan lounaaseen. Se laskee vetensä Atlanttiin laskevaan Sierra Leone -nimiseen estuaariin. Banda Aceh on Indonesian Acehin erityishallintoalueen pääkaupunki Sumatran saarella Indonesiassa. Vuoden 2010 väestönlaskennassa kaupungin väkiluku oli noin 223 000. Seututie 283 on Tammelan Perähuhdasta Teuron, Lautaportaan ja Suonpään kautta Forssan Saviniemeen johtava seututie. Tien kokonaispituus on 25 kilometriä. Tie alkaa valtatien 10 ja kantatien 54 risteyksestä luoteeseen kohti Teuroa ja loppuu Saviniemessä risteytyen Forssasta Urjalaan kulkevan seututien 284 kanssa. Tien ajonopeus on 60–80 kilometriä tunnissa. Tien nimi Tammelassa on Teuron kylätie ja Forssassa Saviniementie. Maantie kulkee Teuron kylätontin läpi, jossa on kaksi terävää hidastetta, ja se ylittää mutkassa Teuronjoen kapean sillan kylän keskellä. Ordinaali eli ordinaaliluku on joukko-opissa käytetty luonnollisen luvun käsitteen yleistys, jolla kuvataan tapoja sijoittaa johonkin kokoelmaan kuuluvat kohteet peräkkäiseen järjestykseen, yksi toisensa jälkeen. Jokainen äärellinen määrä kohteita voidaan asettaa järjestykseen yksinkertaisesti laskemalla ne: tällöin jokainen kohde saa järjestys­luvukseen jonkin kokonaisluvun. Käytännössä ordinaaliluvut voidaan ajatella vaikkapa numerolapuiksi, joiden avulla kohteet voidaan asettaa määrättyyn järjestykseen. Metsämäki on Turun kaupunginosa, joka sijaitsee E18-tien varrella. Alue on tehdasaluetta, ja siellä sijaitsee Topinojan kaatopaikka ja jätekeskus. Stora Värtan on merenlahti Tukholman saaristossa Ruotsissa. Merialue on itä–länsi-suunnassa noin kolme kilometriä leveä ja pohjois–etelä-suunnassa kuusi kilometriä pitkä. Lahti yhdistyy etelässä Lilla Värtaniin, lännessä Edsvikeniin, koillisessa Kyrkfjärdeniin ja kaakossa Askrikefjärdeniin. Lahti rajoittuu lännessä Täbyn ja Danderydin kuntiin, etelässä Lidingön ja pohjoisessa Österåkerin kuntiin. Returnal on Housemarquen kehittämä toimintapeli, joka julkaistiin PlayStation 5:lle vuonna 2021. Pelin julkaisua lykättiin aiemmasta maaliskuun julkaisuajasta huhtikuun loppuun. Elämänsä aikana kuningatar Elisabet II (1926–2022) sai lukuisia kunnianosoituksia useilta eri tahoilta. Lisäksi hänellä oli virkansa ja syntyperänsä vuoksi myös useita titteleitä. Jarmo Johannes Heikkinen on suomalainen ääninäyttelijä, käsikirjoittaja, ohjaaja ja selostaja. Helmiorneerot (Margarornis) on orneerojen heimoon kuuluva lintusuku. Incredible Crisis on Polygon Magicin PlayStationille kehittämä peli. Pelin julkaisi Japanissa vuonna 1999 Tokuma Shoten, Euroopassa ja Yhdysvalloissa sen julkaisi Titus Software. Ollolai on kaupunki ja kunta Italiassa Sardinian hallintoalueella Nuoron maakunnassa. Kunnassa on arviolta 1 291 asukasta ja sen pinta-ala on 27,24 neliökilometriä. Se sijaitsee 960 metrin korkeudella merenpinnan yläpuolella. Joukko B on joukon A osajoukko, jos jokainen joukon B alkio kuuluu joukkoon A, merkitään . Tällöin sanotaan myös, että B sisältyy joukkoon A. Kaikkien osajoukkojen muodostamaa joukkoa kutsutaan potenssijoukoksi ja merkitään . Lasku on tosite tai ilmoitus, joka sisältää myydyn tuotteen tai palvelun tiedot sekä sovitun hinnan. Laskun kirjoittaa myyjä ostajalle. Lasku voi olla paperinen tai sähköinen. Lasku on liiketaloudellinen asiakirja, jonka on täytettävä arvonlisäverolain vaatimukset. Laskuun on usein kirjattu pankkimaksua varten tarvittavat tiedot, vaikka ne eivät varsinaisesti pakollisia tietoja olekaan.  Ennio Morricone oli italialainen trumpetisti ja säveltäjä, joka tunnetaan erityisesti yli 500 elokuvaan säveltämästään musiikista. Tunnetuimmat sävellyksensä hän teki Sergio Leonen 1960-luvulla ohjaamiin spagettiwesterneihin. Uusikatu on Oulun keskustan alueella kulkeva katu ja yksi keskustan tärkeimmistä liikenneväylistä. Se johtaa Oulun ruutukaavakeskustan halki etelälounaasta pohjoiskoilliseen Heinäpäästä Myllytulliin. Katu on suurimmalta osaltaan nelikaistainen, ainoastaan Lävistäjän pohjoispuolinen osuus on kaksikaistainen. Nelikaistainen osuus on lähes kokonaan päällystetty noppakivin. Forlin koulukunta oli ryhmä italialaisia renessanssimaalareita, jotka kaikki olivat syntyneet Forlissa, Italiassa 1400- ja 1500-luvuilla:Ansuino da Forli Melozzo da Forli Marco Palmezzano Francesco Menzocchi Livio Agresti Andrea de Cesaris oli italialainen Formula 1 -kuljettaja. Hän jäi historiaan ajettuaan urallaan kaikkien aikojen viidenneksi eniten GP-kisoja (208), keskeytettyään urallaan ennätykselliset 135 kisaa sekä ajamalla eniten kisoja kautta aikojen voittamatta itse kilpailua. Uransa alussa hän sai onnettomuusherkkänä kuljettajana lempinimen de Crasheris. Juice Leskisen diskografia käsittää yli 30 albumia, joissa hän esiintyy eri yhtyeidensä kanssa. Mega Man 3 on Capcomin vuonna 1992 julkaisema Game Boy -peli. Peli muistuttaa hyvin paljon Nintendo Entertainment System -konsolin Mega Man 3- ja Mega Man 4 -pelejä. Tuhansien zombien maa: Tarinoita elävistä kuolleista ja Suomesta on Juri Nummelinin toimittama kokoelma suomalaisia zombinovelleja. Teos ilmestyi vuonna 2009 Turbatorin kustantamana. Teoksen esipuhe kartoittaa zombiviihteen historiaa kirjallisuudessa ja elokuvissa. Pioneer P-3 oli Nasan rahoittama ja operoima, Jet Propulsion Laboratoryn sekä TRW:n valmistama ja Yhdysvaltain ilmavoimien vuonna 1959 laukaisema Pioneer-ohjelman laukaisussa räjähtänyt avaruusluotain. Sergei Sergejevitš Plotnikov on venäläinen jääkiekkoilija ja maailmanmestari, joka pelaa KHL-joukkue SKA Pietarissa. Hän on pelipaikaltaan vasen laitahyökkääjä. Vladimir Mihailovitš Komarov oli neuvostoliittolainen kosmonautti. Hän oli ensimmäinen ihminen, jonka tiedetään kuolleen avaruustehtävän aikana, ja ensimmäinen neuvostoliittolainen kosmonautti, joka matkusti avaruuteen useammin kuin kerran. Cincinnati Bengals on amerikkalaista jalkapalloa pelaava joukkue NFL:ssä. Joukkueen kotipaikka on Cincinnati, Ohio. Cincinnati Bengals on yksi AFC:n pohjoisen divisioonan jäsenjoukkueista. Vuodesta 2000 lähtien Bengals on pelannut kotiottelunsa perustajansa mukaan nimetyllä Paul Brown Stadiumilla. Charles Pasqua oli ranskalainen gaullistipoliitikko, joka toimi maansa sisäministerinä vuosina 1986–1988 ja 1993–1995. Hän oli jo ensimmäiseen kauteensa mennessä ennättänyt istua niin parlamentin ala- kuin ylähuoneessakin. Oranssirintalepinkäinen on keskiafrikkalainen varpuslintu, joka elää lännessä Kaakkois-Nigeriasta ja Kamerunista itään Etelä-Sudaniin, Keniaan ja Tanganjikajärvelle, sekä etelässä Kongoon ulottuvalla alueella. Anton Reichenow kuvaili sen holotyypin Kamerunista 1874. Lajista tunnetaan kaksi alalajia. Kelju K. Kojootti ja Maantiekiitäjä (Roadrunner) ovat Looney Tunes -animaatioiden hahmoja. Hahmot loi Chuck Jones vuonna 1948 työskennellessään Warner Brothers -elokuvayhtiössä. Hän sai innoituksen Kelju K. Kojoottiin Mark Twainin kirjasta Koiranelämää. Hahmon alkuperäisenä äänenä toimi ääninäyttelijä Mel Blanc. Naantalin Musiikkijuhlat on vuosittain Naantalissa järjestettävä kansainvälinen kamarimusiikkitapahtuma. Ensimmäisen kerran tapahtuma järjestettiin vuonna 1980. Musiikkijuhlat järjestetään kesäkuun alussa ja ne kestävät noin kaksi viikkoa. Festivaalille osallistuu vuosittain noin 18 000 konserttikävijää. Tapahtuman perustaja ja taiteellinen johtaja on sellisti Arto Noras. Koivistonkylä eli Koivisto on kylä Äänekosken eteläisellä puolella. Se oli menneinä vuosisatoina maantieliikenteen risteys, jossa Vaasan ja Kuopion välinen tie on kohdannut Laukaasta pohjoiseen kulkevan tien. Kylä on ollut Äänekosken hallinnollinen keskus 1700-luvulta 1840-luvulle, ja siellä on sijainnut esimerkiksi Äänekosken seudun ainoa posti. Kylässä toimii alakouluopetusta antava Koiviston koulu. Universalismi on kristinuskon käsitys, jonka mukaan kaikki ihmiset pelastuvat. Esimerkiksi Origeneen mukaan dualismin hylkääminen oppina merkitsee, ettei maailman loppuessa Saatanalle voi kuulua kukaan : Jumala pelastaa jokaisen, ja maailma palautuu alun täydellisyyteen (apokatastasis). Alpit on Euroopan suurin ja korkein vuoristo. Tämä Keski-Euroopan vuoristo sijaitsee kaikkiaan kahdeksan valtion, Italian, Itävallan, Liechtensteinin, Monacon, Ranskan, Saksan, Slovenian ja Sveitsin alueella. Alppien korkein vuori on Mont Blanc, joka sijaitsee Ranskan ja Italian raja-alueella. Se on samalla Länsi-Euroopan korkein vuori. Aleksandr Jegorovitš Štaubert oli venäläinen arkkitehti, joka oli erikoistunut sairaala-arkkitehtuuriin. Kangasala SK on vuonna 1993 perustettu kangasalalainen suunnistusseura. Tyttö ja kettu, alkuperäiseltä nimeltään Le renard et l'Enfant, on Luc Jacquetin ohjaama ranskalainen luontoelokuva vuodelta 2007. Suomessa elokuvan ensi-ilta oli 8. helmikuuta 2008. Elokuvan pääosassa on Bertille Noël-Bruneau, jonka suomenkielisenä ääninäyttelijänä on Siiri Siltala. Muita ääninäyttelijöitä ovat muun muassa Rasmus Lehtosaari pojan roolissa ja Minttu Mustakallio, joka toimii elokuvan kertojana. Elokuvan suomenkielisen dubbauksen on ohjannut Pekka Lehtosaari. Ventoniemi Oy on vuonna 1928 perustettu linja-autoliikennettä harjoittava perheyritys. Ventoniemi Oy liikennöi vakiovuoroliikennettä Uudenmaan ja Hämeen alueilla. Ventoniemi Oy on hyvin merkittävä tilausajoliikenteen hoitaja Uudellamaalla ja pääkaupunkiseudulla. Busseja Ventoniemellä on 16-paikkaisista pikkubusseista isoon 66-paikkaiseen bussiin asti. Varikot sijaitsevat Hyvinkäällä, Jokelassa, Lammilla, ja Mäntsälässä. Genevieve Knight ”G.” Hannelius on yhdysvaltalainen näyttelijä ja laulaja, joka tunnetaan parhaiten Avery Jenningsin roolistaan Disney Channelin tilannekomediasarjassa Dog with a Blog. Lisäksi hän on näytellyt Jo Keeneriä Disney Channelin sarjassa Onnea matkaan, Charlie!, sekä Emily Pearsonia saman kanavan elokuvassa Partioveli. Time on viikoittain ilmestyvä yhdysvaltalainen aikakauslehti, jossa kirjoitetaan merkittävistä tapahtumista ja politiikasta. Gracias on kunta ja aluekeskus Hondurasin lounaisosassa, Lempiran departementissa, Mejocotejoen laaksossa. Kaupungin väkiluku oli 12 697 (VL2013). Iisalmen terveyskampus on Iisalmessa Riistakadulla sijaitseva Pohjois-Savon hyvinvointialueen ylläpitämä sairaala. Vastuualueen asukasmäärä on noin 37 000. Brittiläisen imperiumin ritarikunta on brittiläinen, kuningas Yrjö V:n vuonna 1917 perustama kunniaritarikunta. Vuodessa ritarikuntaan voidaan nimittää enintään 65 uutta jäsentä. Se on Britannian ritarikunnista nuorin ja runsasjäsenisin. Kunnianosoitusta myönnetään sekä sotilaille että siviileille, joille on omat tunnuksensa: siviilihenkilöiden nauha sotilashenkilöiden nauha Lubnyn piiri on hallinnollinen piiri Ukrainan eteläosassa Pultavan alueella. Piiri on perustettu alkujaan vuonna 1923. Nykyään – heinäkuun 2020 aluelaajennusten jälkeen – Lubnyn piiri rajoittuu idässä Myrhorodin piiriin, etelässä Krementšukin piiriin, lännessä Tšerkasyn alueeseen, luoteessa Kiovan alueeseen ja pohjoisessa Tšernihivin alueeseen .. Piirin hallinnollinen keskus on Lubnyn kaupunki. Hilja Kilpi oli suomalainen kirjailija, Volter Kilven puoliso. Hänen tunnetuin näytelmänsä Sillankorvan emäntä julkaistiin vuonna 1915, ja vuonna 1953 Ilmari Unho ohjasi näytelmästä samannimisen elokuvan. Cargeghe on kaupunki ja kunta Italiassa Sardinian hallintoalueella Sassarin maakunnassa. Kunnassa on arviolta 724 asukasta ja sen pinta-ala on 12,05 neliökilometriä. Se sijaitsee 333 metrin korkeudella merenpinnan yläpuolella. Luettelo Itämeren rannikkokaupungeista on listaus Itämeren rannikkokaupungeista valtioittain, joita ovat Suomi, Ruotsi, Tanska, Saksa, Puola, Viro, Latvia, Liettua ja Venäjä. Näitä hetkiä varten on suomalais-saksalaisen laulaja-lauluntekijä Iltan 4. syyskuuta 2020 julkaistu esikoisalbumi. Albumin tuottajina ovat toimineen Väinö Wallenius ja Lasse Piirainen. Säästöpankkien Keskus-Osake-Pankki oli suomalaisten säästöpankkien keskuspankki ja pörssiyhtiö, joka perustettiin vuonna 1908. SKOP oli keskeisessä osassa Suomen pankkikriisissä 1980- ja 1990-luvun vaihteessa. Se ajautui valtion omistukseen. SKOP oli vuosikausia selvitystilassa, kunnes se lopetettiin 2015. Pääskylaiskuri on laiskureihin kuuluva lintulaji. Lajia tavataan Etelä-Amerikassa. Torino 2006 on urheilupeli Torinon talviolympialaisista 2006. Tokoin senaatti oli toiseksi viimeinen Venäjän alaisuudessa toiminut Suomen senaatti, käytännössä maan ensimmäinen parlamentaarinen hallitus. Se oli samalla maailman ensimmäinen sosialistijohtoinen hallitus. Siri Pettersen on norjalainen kirjailija. Le avventure straordinarissime di Saturnino Farandola on vuonna 1913 valmistunut italialainen mykkäelokuva. Tieteisfiktion aineksia sisältävä seikkailuelokuva perustuu Albert Robidan romaaniin. Sen pääosaa Saturnino Farandolaa esittää Marcel Fabre, joka on myös ohjannut elokuvan Luigi Maggin avustuksella. Hiilihappo on veden ja hiilidioksidin muodostama yhdiste. Se on heikko happo, jonka kemiallinen kaava on H2CO3. Hiilihappo ei ole sama asia kuin hiilidioksidi, vaikkakin hiilidioksidia on aiemmin kutsuttu myös hiilihapoksi. Kupari(II)oksidi eli kuprioksidi tai musta kuparioksidi (CuO) on kupari- ja oksidi-ionien muodostama epäorgaaninen ioniyhdiste. Ainetta käytetään väriaineena ja katalyyttinä orgaanisen kemian reaktioissa. Mineraalina kupari(II)oksidia saadaan tenoriitti nimisestä malmista. Brain Damage on dubyhtye, joka on perustettu vuonna 1999 Saint-Étienneissa Ranskassa. Marko Jaakko Tapani Wahlman on suomalainen moukarinheittäjä ja moninkertainen arvokisakävijä. Urallaan häntä valmensivat Esa Wahlman ja Harri Huhtala. Aktiiviurallaan hän edusti seuroja Pori Track&Field, Porin Yleisurheilu ja Tampereen Pyrintö. Vuonna 1995 heittämällään ennätyksellään 78,70 metriä Wahlman on Suomen kaikkien aikojen moukaritilastossa kuudentena. Eerikinkatu on yksi Turun ruutukaavakeskustan pääkaduista. Se kulkee Aurajoen suuntaisena Multavierunkadulta Sairashuoneenkadulle. Kauppiaskadun ja Kristiinankadun välillä Eerikinkatu on sallittu ainoastaan joukkoliikenteelle. Need for Speed: The Run on EA Black Boxin kehittämä ja Electronic Artsin julkaisema Need for Speed -pelisarjaan kuuluva ajopeli. Peli julkaistiin usealle alustalle marraskuussa 2011. Minea Lassas on suomalainen jalkapalloilija, pelipaikaltaan keskikenttäpelaaja. Hän on edustanut Liigassa Helsingin Jalkapalloklubia kausina 2017–2018 ja helsinkiläistä Pallokerho-35:tä kaudesta 2020 alkaen. Hän on ennen kauden 2021 alkua pelannut Liigassa kaikkiaan 34 ottelua. Vuonna 2017 hän voitti Suomen Cupin. Ykkösessä hän on pelannut PK Keski-Uusimaan joukkueessa kaudella 2017, Helsingin Palloseuran joukkueessa kaudella 2018 ja Pallokerho-35:ssä kausina 2018–2019. Verinen keihäs Fujivuorella on Tomu Uchidan ohjaama samurai-elokuva vuodelta 1955. Se on eräänlainen hidas road movie, jossa edetään verkalleen kohti dramaattista loppua. Varjot menneisyydestä on vuonna 1947 valmistunut film noir -elokuva, jonka ohjasi Jacques Tourneur. Pääosissa näyttelevät Robert Mitchum, Jane Greer ja Kirk Douglas. Thomas Pierre ”Tommy” Wiseau on elokuvaohjaaja, joka on tullut tunnetuksi vuoden 2003 elokuvastaan The Room, jonka hän on itse ohjannut, käsikirjoittanut ja tuottanut. Elokuva sai kulttimaineen erityisesti huonoutensa vuoksi – sitä pidetään yhtenä huonoimmista koskaan tehdyistä elokuvista. Wiseaun muuta tuotantoa ovat muun muassa vuoden 2004 dokumentti Homeless in America ja vuoden 2014 sarja The Neighbors. Sisilialainen puolustus on suosittu shakkiavaus, joka alkaa yleensä siirroilla 1.e4 c5. Cannon-luokka eli DET-luokka oli Yhdysvaltain laivaston saattuehävittäjäluokka. Aluksia tilattiin kaikkiaan 116, mutta ainoastaan 72 alusta valmistui loppujen tultua peruutetuksi. Aluksista kuusi luovutettiin valmistuessaan Vapaan Ranskan laivastolle. Sibelius oli VR:n junavuoro Helsingistä Pietariin, Venäjälle. Junan pääteasema Pietarissa oli Suomen rautatieasema. Junat liikennöivät aamulla Venäjälle, ja illalla Suomeen. Juna pysähtyi matkan varrella Pasilassa, Tikkurilassa, Lahdessa, Kouvolassa, Vainikkalassa ja Viipurissa. Thomaz Cocchiarali Bellucci on brasilialainen tennispelaaja. Parhaimmillaan hän on ollut ATP-maailmanlistalla sijalla 21. Hän on voittanut urallaan kolme ATP-turnausta. Grand Slam -turnauksissa hän on selviytynyt kerran neljännelle kierrokselle asti. Teuvan helluntaiseurakunta on vuonna 1971 perustettu helluntaiseurakunta Teuvalla. Seurakunnan tilat sijaitsevat Teuvalla osoitteessa Juusentie 1. Seurakunnan pastori on Tarvo Vallinneva. Käyrätorvi on vaskipuhaltimiin kuuluva soitin. Jamaikanmustaturpiaali on turpiaaleihin kuuluva lintulaji. Lajia tavataan uhanalaisena Jamaikalla. "Swing Low, Sweet Chariot" on yhdysvaltalainen hymni, jonka choctaw-intiaani Wallis Willis sävelsi ennen vuotta 1862. Yön ritarin paluu on vuonna 2012 ensi-iltansa saanut yhdysvaltalainen supersankarielokuva. Se on kolmas ja viimeinen osa ohjaaja Christopher Nolanin vuonna 2005 aloittamaa Batman-trilogiaa. Häätökiitäjä, aikaisemmalta nimeltään kafferikiitäjä tai kafferitervapääsky, on tervakiitäjien sukuun kuuluva taitavasti lentävä lintulaji. Ukonvaaja tarkoittaa kivikauden kiviesinettä, kuten kivikirvestä tai kivitalttaa, joka on otettu myöhemmin taikaesineeksi. Ukonvaajaksi kutsutaan myös fulguriittia, maahan osuneen salamaniskun jälkeä, jossa hiekka on lasittunut putkimaiseksi muodostumaksi. WSP Global Inc on kanadalainen osakeyhtiö, jonka toimialaan kuuluvat rakennuttaminen ja konsultointi rakentamisessa. Yhtiö on kirjattu Toronton pörssiin. Suomen tytäryhtiö WSP Finland Oy on myös rakennusalalla toimiva suunnittelu- ja konsulttiyritys. Akasiakerttu on herttujen heimoon kuuluva varpuslintu. Kääpiösuppusuu on tetrakaloihin kuuluva kala. Vattuniemen ala-aste on vuonna 2020 toimintansa aloittanut koulu Helsingin Lauttasaaren Vattuniemessä. Koulussa toimii peruskoulun luokat 1–6. Samassa rakennuksessa on myös päiväkoti Meri. Koulussa opiskelee noin 425 oppilasta, ja sen rehtorina toimii Päivi Hakala. Nebran kiekko on pronssikautinen muinaisesine, joka löytyi vuonna 1999 itäisestä Saksasta Nebran kaupungin läheltä kätköstä. Pronssinen kiekko on halkaisijaltaan 32 senttimetriä, ja siinä on taivaankappaleita kuvaavia kultakuvioita. Kiekko haudattiin maahan noin vuonna 1600 eaa. Se on merkittävä muinaisesine, ja sitä pidetään varhaisimpana toistaiseksi löydettynä tähtitaivaan todenmukaisena kuvauksena. Kiekkoa käytettiin mahdollisesti kylvön ja sadonkorjuun ajankohtien määrittämisessä. Old on Machine Headin kappale, joka julkaistiin toisena singlenä yhtyeen vuoden 1995 esikoisalbumilta Burn My Eyes. Cornwallin ja Länsi-Devonin kaivosmaisema on Unescon maailmanperintökohde Cornwallin ja Länsi-Devonin alueilla Lounais-Englannissa. Se käsittää kymmenen erillistä hylättyä kaivosaluetta, joiden yhteispinta-ala on yli 200 neliökilometriä. Musta noita on Dominic Senan ohjaama yhdysvaltalainen seikkailuelokuva, joka sai ensi-iltansa vuonna 2011. Greenville Swamp Rabbits on yhdysvaltalainen jääkiekkoseura, joka on kotoisin Greenvillestä, Etelä-Carolinasta. Seura tunnettiin aiemmin nimellä Greenville Road Warriors. Joukkue pelaa ECHL-liigaa ja toimii yhteistyöseurana NHL-liigassa pelaavalle Los Angeles Kingsille ja AHL:ssä pelaavalle Ontario Reignille. Maghreb United on Rim'K:n kolmas studioalbumi, jonka hän julkaisi 113-yhtyeensä itsenäisen levy-yhtiön Frenesikin kautta 29. kesäkuuta 2009. Levyllä vieraili useita eri muusikoita, kuten Zahouania, Mohamed Allaoua, Cheba Maria ja Tunisiano. Edith González Fuentes oli meksikolainen näyttelijä. Test Drive on Distinctive Softwaren kehittämä ja Accoladen julkaisema ajopeli. Peli julkaistiin Amiga, Amstrad CPC, Apple II, Atari ST, Commodore 64 ja DOSille vuonna 1987. Peli on Test Drive -sarjan ensimmäinen peli. Pykäläviikatekala on viikatekaloihin kuuluva kalalaji. Lajia tavataan syvistä vesistä kaikista lämpimistä valtameristä. John Joseph Gotti, Jr., tunnettu myös lempinimillä ”The Dapper Don” ja ”The Teflon Don”, oli yhdysvaltalainen mafioso ja Gambinon mafiaperheen päällikkö vuosina 1985–2002. Gottin valtakaudella Gambinon mafiaperheestä tuli Yhdysvaltain voimakkain ja rikkain rikollisjärjestö 1980-luvun puolivälissä. Vuonna 1992 Gotti tuomittiin lukuisista rikoksista elinkautiseen. Hän kuoli vankilassa kymmenen vuotta myöhemmin. Kalevan kisat on vuosittain järjestettävä yleisurheilun Suomen-mestaruuskilpailu, jonka pitopaikkakunta vaihtelee. Punkkisota on Joonas Berghällin ohjaama suomalainen dokumenttielokuva vuodelta 2021. Škoda Enyaq on Škoda Auton vuodesta 2020 lähtien valmistama crossover-tyyppinen sähköautomalli. Sen konseptimalli Vision iV esiteltiin Geneven autonäyttelyssä keväällä 2019. Tuotantoversio esiteltiin Prahassa syyskuussa 2020. Demokraattisten voimien liitto on bulgarialainen keskustaoikeistolainen puolue. Se syntyi maan demokratisoitumisen aikana loppuvuonna 1989. Puolueen vaalimenestys on 2010-luvulla ollut heikko. Vuodesta 2013 alkaen puolueen johtajana on toiminut Bozhidar Lukarski. Oulujoen hautausmaa on Oulun seurakuntayhtymän omistama hautausmaa Oulun Kirkkokankaalla. Fanote eli Fanoteia oli antiikin aikainen kaupunki ja kaupunkivaltio (polis) Khaonian alueella Epeiroksessa Kreikassa. Pulla-Pirtti on perinteinen oululainen leipomoalan perheyritys. Leipomo valmistaa lähes kaikkia mahdollisia leipomotuotteita leivästä pullaan ja konditoriatuotteisiin. Sen toimialaan kuuluvat monipuolisten leipomo-, konditoria- ja einestuotteiden valmistus sekä myynti. Samsung Galaxy M30s on Samsungin 29. syyskuuta 2019 julkaisema älypuhelin, jossa on esiasennettuna Android 9.0 (Pie) Samsungin One UI-käyttöliittymällä. Twilight on Summit Entertainmentin tuottama yhdysvaltalainen elokuvasarja, joka perustuu Stephenie Meyerin kirjasarjaan Houkutus. Sarjan pääosissa näyttelevät Kristen Stewart, Robert Pattinson ja Taylor Lautner. Operaatio Napakettu oli toisessa maailmansodassa Saksan Pohjois-Suomesta käsin suorittama sotilasoperaatio, osa suurempaa operaatio Hopeakettua kesällä 1941. Sen mukaan Saksan XXXVI armeijakunta hyökkäsi vajaan kahden divisioonan vahvuisella osastolla Sallasta Neuvostoliittoon kohti Kantalahtea. Tehtävänä oli katkaista tärkeä rautatie Murmanskin eteläpuolella. Bernd Jakubowski oli itäsaksalainen jalkapallomaalivahti. Udo Zimmermann oli saksalainen säveltäjä. (55636) 2002 TX300 on Neptunuksen radan ulkopuolella kiertävä kohde, joka kuuluu Kuiperin vyöhykkeeseen. Sen etäisyys Auringosta on noin 43,23 AU ja se löydettiin 15. lokakuuta 2002 NEAT-ohjelmassa. 2002 TX300 on yksi Haumea-ryhmän kappaleista, ja täten sen pinta on hyvin heijastava. Tästä syystä 2002 TX300 on transneptuniseks kohteeksi melko kirkas vaikka sen säde on vain 143 ± 5 km. Alice Marble oli yhdysvaltalainen tennispelaaja, joka voitti 18 Grand Slam -mestaruutta vuosina 1936–1940. Viisi niistä tuli kaksinpelistä, kuusi naisten nelinpelistä ja seitsemän sekanelinpelistä. Saint-Jacut-de-la-Mer on kunta läntisessä Ranskassa Côtes-d'Armorin departementissa Bretagnen alueella. Se sijaitsee Englannin kanaalin rannikolla noin 21 kilometriä Dinanin kaupungista luoteeseen. Kuntavaalit 2025 järjestettäneen 13. huhtikuuta 2025, samaan aikaan vuoden 2025 aluevaalien kanssa. Quetta eli Kwatah on Pakistanin Balochistanin provinssin pääkaupunki. Vuoden 2017 väestönlaskennan mukaan Quettan asukasluku oli 907 925, ja se on Pakistanin 10. suurin kaupunki. Se sijaitsee maan lounaisosassa laaksossa, jota ympäröivät vuoret joka puolelta. Quetta sijaitsee keskimäärin 1 675 metriä merenpinnan yläpuolella. Pääosa asukkaista on pataaneja. Kaupunkiin on virrannut myös tuhansia pakolaisia Afganistanista. Ján Golian oli slovakialainen kenraali. Hänet tunnetaan etenkin yhtenä Slovakiassa toisessa maailmansodassa syttyneen natsi-Saksan vastaisen Slovakian kansannousun johtajista. Golian jäi lopulta saksalaisten vangiksi ja hänen lopullinen kohtalonsa on osittain hämärän peitossa. Röyhytoppo on heinäkasvien (Poaceae) heimoon ja tupsutoppojen (Koeleria) sukuun kuuluva kasvilaji. Se on monivuotinen ja yleisväritykseltään puhtaanvihreä. Röyhytopon voi erottaa muista tupsutoppolajeista muun muassa teräväkärkisten kaleiden ja ulkohelpeiden myötä, mutta sitä voi kuitenkin olla vaikeaa erottaa sen sukulaislajeista isotoposta ja hentotoposta. Isotoppo luokitellaan usein kuuluvan röyhytopon nimialalajiin Koeleria pyramidata subsp. pyramidata. Tobajärvi on supertulivuoren kalderaan muodostunut järvi Indonesialle kuuluvan Pohjois-Sumatran provinssin keskiosissa Medanin kaupungin lähellä. Se on maailman suurin vulkaaninen järvi. Greta Laurent on italialainen maastohiihtäjä. Arezzo on kaupunki Italian Toscanassa, noin 80 kilometriä Firenzestä kaakkoon. Se on Arezzon maakunnan pääkaupunki. Arezzossa on arviolta 99 543 asukasta ja sen pinta-ala on 384,53 neliökilometriä. Basalttipylväs on basaltista muodostuva rakenne. Basalttipylväitä muodostuu joko laavan tai vulkaanisen tuhkan jäähtyessä, jolloin laava tai tuhka kutistuu. Tämä kutistuminen aiheuttaa jännitteitä, joiden purkautuessa laavan tai tuhkan ylä- ja alapinta rakoilee. Raot syvenevät, kunnes ylä- ja alapuolella olevat raot kohtaavat ja basalttipylväs on muodostunut. Yleisimmin basalttipylväissä on viisi tai kuusi tahoa. Usseaux [yso] on 182 asukkaan kunta Italian luoteisosan Torinon metropolikaupungin alueella Piemonten hallintoalueella. Se sijaitsee lähellä Ranskan rajaa noin 90 maantiekilometriä Torinosta länteen. Keskiamerikanvarpuspöllö on pöllöihin kuuluva lintu. Sitä tavataan Belizessä, Kolumbiassa, Costa Ricassa, Ecuadorissa, Guatemalassa, Hondurasissa, Meksikossa, Nicaraguassa ja Panamassa. Miroslav Ladislav Vitouš on tšekkoslovakialainen jazzbasisti. Hän aloitti viulunsoiton kuusivuotiaana, pianonsoiton 10-vuotiaana sekä kontrabassonsoiton neljätoistavuotiaana. Nuorena hän oli tunnettu kilpauimari. Hänen varhaisiin yhtyeisiinsä kuului Junior Trio, jossa hän soitti veljensä Alanin (rummut) sekä sittemmin kuuluisaksi tulleen tšekkiläisen kosketinsoittajan Jan Hammerin kanssa. Hän opiskeli musiikkia Prahan konservatoriossa František Poštan johdolla ja voitti Wienissä kansainvälisen musiikkikilpailun. Voitto toi hänelle stipendiaatin Berklee College of Musiciin Yhdysvaltain Bostoniin. National Women’s Soccer League (NWSL) on yhdysvaltalainen naisten jalkapalloliiga ja maan korkein sarjataso. Se perustettiin 2012 WPS-liigan seuraajaksi. Nivyn keskus eli tai pelkästään Nivy on syyskuussa 2021 avattu linja-autoaseman, kauppakeskuksen ja toimistotalon kokonaisuus Slovakian pääkaupungissa Bratislavassa. Rastaslaiskuri on laiskureihin kuuluva lintulaji. Lajia tavataan Keski- ja Etelä-Amerikassa. Kadmiumjodidi (CdI2) on kadmium- ja jodidi-ionien muodostama epäorgaaninen ioniyhdiste. Yhdistettä käytetään metallurgiassa pinnoittamiseen, valokuvauskemikaalina ja lääketieteessä. Timo Eero Kahilainen on suomalainen muusikko, näyttelijä, tuottaja ja käsikirjoittaja. Centria-ammattikorkeakoulu on vuonna 1995 perustettu, Keski-Pohjanmaan Kokkolassa, Pohjanmaan Pietarsaaressa ja Pohjois-Pohjanmaan Ylivieskassa toimiva korkeakoulu. Se oli aikaisemmalta nimeltään Keski-Pohjanmaan ammattikorkeakoulu. John Uhler ”Jack” Lemmon III oli yhdysvaltalainen kahdesti Oscar-palkittu näyttelijä. Hänet tunnetaan muun muassa rooleistaan elokuvissa Yöloma paratiisisaarella (1955), Piukat paikat (1959), Poikamiesboksi (1960), Viinin ja ruusujen aika (1962), Pelastakaa tiikeri (1973) ja Kiina-ilmiö (1979). Vincenzo Pisanello on italialainen roomalaiskatolinen piispa. Hänet vihki papiksi Otranton arkkihiippakuntaan Vincenzo Franco 23. kesäkuuta 1984, ja hänet nimitettiin Orian hiippakunnan piispaksi 23. tammikuuta 2010. Piispaksi vihkiminen seurasi 8. huhtikuuta. Pääkonsekraattorina toimi Donato Negro, jota avustivat Michele Castoro ja Francesco Cacucci. Pisanello asetettiin virkaansa 24. huhtikuuta. Kennedyn avaruuskeskus on Yhdysvaltain liittovaltion Ilmailu- ja avaruushallinnon Nasan Floridassa sijaitseva avaruuskeskus, joka on nimetty presidentti John F. Kennedyn mukaan. Alkueliöt eli protoktistit eli protistit (Protista) on nykyisessä merkityksessään sovinnainen yhteisnimitys niille alkeellisille aitotumaisille eliöryhmille, jotka eivät sukulaisuussuhteidensa perusteella kuulu kasveihin, eläimiin tai sieniin. State Visit – Live in Sweden 1973 on suomalaisen Tasavallan Presidentti -yhtyeen joulukuussa 2022 julkaistu livealbumi. Levyn materiaali on peräisin Ruotsin Yleisradion arkistoista. Kappaleista osa on äänitetty maaliskuussa 1973 keikalla Göteborgissa, ja kaksi on peräisin television musiikkiohjelmasta Opopoppa, jossa Tasavallan Presidentti esiintyi samassa jaksossa Frank Zappan kanssa. Society for Worldwide Interbank Financial Telecommunication (SWIFT) on osuuskunta, jonka omistavat sen palvelua käyttävät pankit ja muut jäsenyritykset. SWIFT on tärkein viestintäverkko, jonka kautta kansainväliset maksutapahtumat aloitetaan. Se myy myös ohjelmistoja ja palveluita rahoituslaitoksille, ja määrittää ISO 9362 -yritystunnuskoodeja (BIC), jotka tunnetaan yleisesti nimellä "Swift-koodit". Jarmo Eskelinen on teknologia- ja kulttuurialojen asiantuntija ja vaikuttaja ja Edinburghin yliopiston Data Driven Innovation -ohjelman johtaja vuodesta 2018. Miriam on suomalainen elokuva vuodelta 1957. Miriam on William Markuksen ohjaama ja yhdessä kuvaaja Pentti Unhon kanssa käsikirjoittama melodraama, joka perustuu Walentin Chorellin samannimiseen romaaniin. Anta-tädin kuoltua orpotyttö Miriam palkataan piiaksi entisen opettajansa Torvald Allnesin perheeseen. Miriamin suhde lapsuudenystävä Hans Allnesin kanssa syvenee, mutta tämän vanhemmat vastustavat nuorten suhdetta. Kingdom Hearts coded on Square Enixin kehittämä ja julkaisema Kingdom Hearts -pelisarjaan kuuluva pulmapeli. Peli julkaistiin NTT DoCoMolle. Pelistä on ilmestynyt kolme episodia vuosina 2008–2009. Miehen kunnia on Ilmari Unhon ohjaama suomalainen draamaelokuva vuodelta 1943. Se pohjautuu nimimerkki Marja Orsin alkuperäiskäsikirjoitukseen. Nimimerkin takana oli Seere Salminen. Puolanminttu eli vuoriminttu on aromaattisen tuoksuinen ruohokasvi minttujen suvussa. Sitä viljellään maustekasvina. Frankie Goes to Hollywood (FGTH) oli brittiläinen synthpop-yhtye, joka perustettiin vuonna 1980. Yhtyeen muodostivat laulaja Holly Johnson, taustalaulaja Paul Rutherford, rumpali Peter Gill, basisti Mark O'Toole ja kitaristi Brian Nash. Arthur William Foote oli yhdysvaltalainen säveltäjä, urkuri, pianisti ja musiikkipedagogi. Odotustila, Pamfletti uudesta työstä on Jakke Holvaksen ja Jussi Vähämäen vuonna 2005 julkaisema kirja työelämän viime aikojen ja lähitulevaisuuden muutoksista. Kirjan graafisesta suunnittelusta on vastannut Petri Salmela. Alumiinitähdet on Jani Wickholmin toinen studioalbumi. Se julkaistiin 28. syyskuuta 2005. Suomuvatsamuura on töpökkien heimoon varpuslintu Bacardi Cocktail on rommipohjainen makeahko drinkki. Se valmistetaan ravistamalla ja tarjoillaan cocktaillasissa koristeltuna kirsikalla. Warkauden Jalkapalloklubi on varkautelainen jalkapallon erikoisseura, jonka edustusjoukkue pelaa Itä-Suomen Kolmosessa. Alpha TV on kreikkalainen kaupallinen televisiokanava. Juha Hurme on suomalainen teatteriohjaaja ja Finlandia-palkittu kirjailija. Hän on opiskellut Turun yliopistossa luonnontieteitä ja Jyväskylän yliopistossa estetiikkaa. Salomo oli Raamatun mukaan Israelin kuningas, joka hallitsi 900-luvulla eaa. Hän oli Daavidin kymmenes poika ja hänen äitinsä oli Batseba. Salomo rakensi Jerusalemiin useita komeita rakennuksia, kuten Salomon temppelin. Salomo myös uudisti Israelin hallintoa sekä armeijaa; jalkaväen sijaan armeijan pääaselajiksi tulivat hänen aikanaan sotavaunut. Felipe Guimarães on brasilialainen moottoriurheilija. Hollywood Vampires on yhdysvaltalainen rock-musiikkia esittävä yhtye. Sen perustivat vuonna 2015 Alice Cooper, Joe Perry ja Johnny Depp. Yhtyeen nimi tulee The Hollywood Vampires -nimiseltä julkisuuden henkilöiden juomakerholta, jonka Cooper perusti 1970-luvulla. Amerikanhelmipöllö on Pohjois-Amerikassa elävä pieni pöllölaji. Northern line on Lontoon metron metrolinja, joka avattiin vuonna 1890. Linjan tunnusväri on musta. Northern line on matkustajamääriltään Lontoon metron vilkkain linja. Sen 52 asemasta 36 on maan alla. Domperidoni (C22H24ClN5O2) on bentsimidatsolonijohdannaisiin kuuluva orgaaninen yhdiste. Yhdistettä voidaan käyttää lääketieteessä ja eläinlääketieteessä muun muassa pahoinvointia ja oksentelua hillitsevänä lääkkeenä. Aleksanteri Nevski eli Pyhä Aleksanteri Nevalainen (ven. Алекса́ндр Яросла́вич Не́вский, Aleksandr Jaroslavitš Nevski, kuuntele (ohje); 1219 Pereslavl-Zalesskin ruhtinaskunta – 1263 Gorodetsin ruhtinaskunta) oli pyhäksi korotettu Novgorodin ruhtinas sekä myöhemmin Vladimirin suuriruhtinas. Venäjällä häntä pidetään kansallissankarina, sillä hän torjui kahdesti Novgorodia lännestä uhanneet vieraat sotajoukot. Rautalampi on Suomen kunta, joka sijaitsee Pohjois-Savon maakunnan lounaisosassa. Kunnassa asuu 2 938 ihmistä, ja sen pinta-ala on 761,99 km², josta 223,03 km² on vesistöjä. Väestötiheys on 5,45 asukasta/km². Rautalammin naapurikuntia ovat Hankasalmi, Konnevesi, Pieksämäki, Suonenjoki, Tervo ja Vesanto. Ananakset eli käpyananakset (Ananas) on kasvisuku, joka kuuluu ananaskasvien (Bromeliaceae) heimoon. Sen kuuluisin edustaja on pääasiassa ravintokasvina käytetty (hedelmä)ananas. Sitä kuten eräitä muitakin suvun muotoja voidaan pitää myös huonekasveina. Jälkiäänitys eli dubbaus tarkoittaa elokuvissa ja televisiosarjoissa ääniraidan äänittämistä kuvauksen jälkeen. Jälkiäänitystä käytetään usein käännettäessä elokuvan ääniraitaa toiselle kielelle. Mikäli kuvauksessa nauhoitettu ääniraita on heikkolaatuinen, jälkiäänityksellä voidaan myös luoda uusi ääniraita. Puuaines on kasveissa olevaa jällen sisäänpäin kasvattamaa solukkoa. Se koostuu suurimmaksi osaksi pitkistä elottomista soluista, jotka toimivat kasvin johtosolukkona ja tukirakenteena. Näiden soluseinämät ovat paksuuntuneet ja puutuneet. Johtosolukkojen lisäksi puuosassa voi olla rakennetta lujittavia tukisolukkoja. Chicago Tribune on Chicagossa Yhdysvalloissa ilmestyvä sanomalehti. Se on Chicagon ja Yhdysvaltain keskilännen johtava sanomalehti. Vuonna 2021 se oli levikiltään seitsemänneksi suurin Yhdysvalloissa. Viisisopet (Penthorum) on Penthoraceae-heimoon kuuluva kasvisuku ja samalla heimon ainoa suku. Suku on sijoitettu joskus myös maksaruohokasvien (Crassulaceae) heimoon. Mauručiai on kylä Prienain kunnallispiirissä, Kaunasin läänissä, eteläisessä Liettuassa. Vuonna 2001 kylässä asui 394 asukasta. Trimetyylifosfiitti (C3H9O3P) on fosfiittiestereihin kuuluva orgaaninen yhdiste. Yhdistettä voidaan käyttää orgaanisissa synteeseissä ja palonestoaineena. Syntymähäjyt on Lauri Tähkä & Elonkerjuun vuonna 2004 julkaistu albumi. Kankuri on sarvijäärien heimoon kuuluva kovakuoriaislaji. Aikuinen kankuri on kookas, pituudeltaan 23-27 mm, hyvin roteva ja väriltään tummanruskea. Lajin pohjaväri on kuitenkin musta, mutta ruumista peittää lyhyt ja nukkamainen ruskea karvoitus. Aikuisena lajin jaokkeiset tuntosarvet ja raajat ovat tukevat. Kankurin tuntosarvet ulottuvat suunnilleen peitinsiipien puoleenväliin saakka. Peitinsiivissä muuta karvoitusta tiiviimmät karvatupsut muodostavat niihin harvakseltaan oranssiruskeita täpliä. Isäntäpuunaan kankurin on havaittu esiintyvän pajuissa (Salix) kuten raita, hanhenpaju ja tuhkapaju sekä joskus myös haavoissa . Kankurit lisääntyvät elävien terveiden puiden juurissa yleensä hiekkamailla, mutta myös sorarantojen ja rämeiden reunojen pajukoissa. Toukkakäytävät sijaitsevat rungon tyvessä ja juurissa. Kankurin toukka elää aluksi kuoren alla nilaa syöden, mutta kaivautuu myöhemmin puun sisään ja ohuissa rungoissa jopa ydinkanavaan saakka. WWE SmackDown! Here Comes The Pain on THQ-yhtiön PlayStation 2:lle 27. lokakuuta vuonna 2003 julkaisema ja Yuke'sin kehittämä vapaapainipeli. Se kuuluu WWE SmackDown! -pelisarjaan. Herrat nauraa oli keväällä 1999 valmistettu ja MTV3-kanavalla esitetty televisiosarja, joka oli lyhyt jatko-osa vuosina 1990–1996 valmistuneelle satiirisarjalle Hyvät herrat. Sarjaa esitettiin perjantai-iltaisin. Calle Emil Anders Flygare oli ruotsalainen näyttelijä, ohjaaja ja teatterikoulun johtaja.lähde? Hän toimi omaa nimeään kantavan teatterikoulun Calle Flygares teaterskolanin johtajana vuodesta 1940 aina kuolemaansa asti 1972. Hän oli teatterikriitikko Carl Flygaren ja näyttelijä Ebba Flygaren poika.lähde? Marlena Shaw oli yhdysvaltalainen laulaja. Shaw aloitti laulajan uransa 1960-luvulla. Hänen musiikkiaan on usein samplattu hip hop -musiikissa ja käytetty televisiomainoksissa. Jennifer Brenda ”Jenny” Meadows on brittiläinen 800 metrin juoksija. Yahya Sinwar oli Hamas-järjestön poliittisen siiven johtaja. Sinwar toimi liikkeen parissa sen vuonna 1987 tapahtuneesta perustamisesta lähtien. Hän nousi Hamasin Gazan kaistan siiven johtoon vuonna 2017 ja koko järjestön johtoon vuonna 2024. Häntä syytettiin uransa aikana esimerkiksi teloituksista ja sieppauksista. Israel piti häntä myös yhtenä lokakuun 7. päivän 2023 iskujen toteutuksen päähahmoista. Sinwar kuoli iskuista seuranneessa sodassa. HFC-yhdisteet eli fluorihiilivedyt sisältävät vetyä, fluoria sekä hiiltä. HFC-yhdisteitä käytetään muun muassa kylmäaineina kylmä- ja ilmastointilaitteissa. Ne ovat fluorattuja kasvihuonekaasuja. Peitsikolibri on amerikkalainen kiitäjälintu. Se on sukunsa ainoa laji. Sen esiintymisalue ulottuu Andien rinteillä Kolumbiasta ja Venezuelasta Ecuadoriin, Peruun ja Bolivian koillisosiin. A. Boissonneau kuvaili lajin holotyypin Bogotásta vuonna 1839. Wolfenstein on Activisionin vuonna 2009 julkaisema ensimmäisen persoonan ammuntapeli. Peli julkaistiin elokuussa 2009 Microsoft Windowsille, PlayStation 3:lle ja Xbox 360:lle. Peli on myös jatko-osa vuonna 2001 ilmestyneelle pelille Return to Castle Wolfenstein. Khabane ”Khaby” Lame on Senegalissa syntynyt italialainen somevaikuttaja, joka julkaisee lyhyitä sketsejä ja reaktiovideoita sosiaalisessa mediassa. Hänen videoillaan ei tavallisesti puhuta, vaan Lame kommunikoi pelkästään eleillään ja ilmeillään. Lame alkoi julkaista komediavideoita koronaviruspandemian alkuaikoina ja on ollut Tiktokin seuratuin henkilö vuodesta 2022. Kesäkuussa 2024 hänellä oli palvelussa 162 miljoonaa seuraajaa. Kurja juttu on Jacqueline Wilsonin kirjoittama nuortenkirja, jossa käsitellään vanhempien avioeroa. Kirja ilmestyi englanniksi vuonna 2005 ja suomeksi kaksi vuotta myöhemmin. Suomenkielinen kustantaja on Otava. Kolmas Englannin–Hollannin sota käytiin vuosina 1672–1674 Englannin kuningaskunnan ja Alankomaiden tasavallan välillä. Se oli osa Englannin ja Hollannin välisiä sotia ja samalla osa Ranskan ja Hollannin välistä sotaa. Baglietto on vuonna 1854 perustettu italialainen laivanrakennusyritys. Sen perusti Pietro Baglietto Varazzeen lähelle Genovan satamaa. Se rakentaa huviveneitä, kuten purjeveineitä ja moottoriveneitä, mutta jo varhain sen ohjelmaan on kuulunut rahtialuksia, lauttoja ja kalastusaluksia. Nykyisin sillä on Varazzen lisäksi toinen telakka La Speziassa. Félix Lope de Vega y Carpio eli lyhyemmin Lope de Vega oli espanjalainen renessanssiajan näytelmäkirjailija ja runoilija. Itselleni, suomennettu myös nimellä Itsetutkisteluja, on filosofikeisari Marcus Aureliuksen tunnetuin ja ainoa säilynyt teos. Se edustaa stoalaista filosofiaa. Kaskikeiju on paloaukeilla elävä kovakuoriainen. Se on mainittu Euroopan unionin luontodirektiivin liitteessä IV, sillä se on unionin alueella hyvin harvinainen. Suomessa sitä on tavattu vain palaneista koivuista, Keski-Euroopassa myös muista lehtipuista. Skaran tuomiokirkko on tuomiokirkko Skaran kaupungissa, Länsi-Götanmaalla, Ruotsissa. Tuomiokirkko on Ruotsin evankelis-luterilaisen kirkon Skaran hiippakunnan piispanistuin. Kirkkorakennus edustaa arkkitehtuurin goottilaista tyylisuuntaa. Ensimmäinen tunnettu tuomiokirkko Skarassa vihittiin käyttöön noin vuoden 1150 tienoilla, mutta löytöjen perusteella on todettu paikalla olleen kirkon jo 1000-luvulla. 1200-luvulla rakennettiin tuomiokirkon kuorin alla sijainnut romaaninen krypta uudestaan ja koko katedraali rakennettiin uudestaan hakatusta hiekkakivestä goottilaiseen tyyliin. Vuosisatojen aikana kirkko on palanut useita kertoja. DJ Edward oli suomalainen DJ eli tiskijukka. Alan suomalainen uranuurtaja aloitti uransa vuonna 1971 ja kiersi 1970-luvulla muun muassa Sleepy Sleepersin ja Hurriganesin kanssa. Tiskijukkien Suomen mestaruuden Vesala voitti kymmenen kertaa peräkkäin, joista ensimmäinen oli vuonna 1977. Hänellä oli oma ohjelmatoimisto Lappeenrannassa. Vesala oli sairaus- ja työkyvyttömyyseläkkeellä vakavan diabeteksen johdosta.. Hän kuoli sairauteensa Lappeenrannassa 7. toukokuuta 2019 63-vuotiaana. Virgin in Veil on suomalainen deathrock -yhtye. Se perustettiin alkuvuonna 2015. Yhtye on kiertänyt muun muassa Euroopassa, Japani, Yhdysvalloissa ja Meksikossa. Janet ”Jan” Hooks oli yhdysvaltalainen näyttelijä ja koomikko, joka tunnettiin televisiorooleistaan. Oikeustieteellinen tiedekunta on yksi Helsingin yliopiston 11 tiedekunnasta. Tiedekunta sijaitsee pääosin yliopiston keskustakampuksella. Tiedekunta on perustettu vuonna 1640. Chris Boardman on entinen englantilainen maantiepyöräilijä. Boardman voitti kultaa ratapyöräilyn takaa-ajossa vuoden 1992 kesäolympialaisissa Barcelonassa. Olympiapronssia Boardman voitti vuoden 1996 kesäolympialaisissa Atlantassa maantiepyöräilyn henkilökohtaisessa aika-ajossa. Hän myös rikkoi kolmesti pyöräilyn tunnin aika-ajon maailmanennätyksen. Hänet tunnetaankin parhaiten aika-ajoon erikoistuneena ajajana. Södermalm on yksi Ruotsin pääkaupungin Tukholman 14 kaupunginosa-alueesta. Se sijaitsee Tukholman sisäkaupungissa (innerstaden) ja siellä on yli 114 000 asukasta. Kaupunginosa-alueeseen kuuluvat seuraavat kaupunginosat: Gamla stan, Riddarholmen, Långholmen, Reimersholme, Södermalm ja Södra Hammarbyhamnen. John Anthony Winston oli yhdysvaltalainen demokraattisen puolueen poliitikko. Hän toimi Alabaman kuvernöörinä 1853–1857. Häntä edelsi Henry W. Collier ja seurasi Andrew B. Moore. Massaluku on atomin ytimessä olevien nukleonien lukumäärä eli protonien ja neutronien lukumäärien summa. Massaluku ilmoitetaan alkuaineen nimen jälkeen tai merkitään yläindeksillä kemiallisen merkin vasemmalle puolelle. Esimerkiksi hiili-12:n (12C) massaluku on 12 ja sillä on 6 protonia sekä 6 neutronia. Jean-Philippe Caillet on ranskalainen jalkapalloilija, pelipaikaltaan puolustaja. Hän on edustanut mm. luxemburgilaista F91 Dudelangenia. KRC Genkissä hän pelasi varakapteenina kaudella 2006-2007. Ennen Genkiä Caillet on pelannut mm. FC Metzissä ja SM Caenissa. Tähtiaika on kevättasauspisteen tuntikulma. Nimensä mukaisesti tähtiaikaa mitataan tunteina (h), minuutteina ja sekunteina (s). Kevättasauspisteen ollessa suoraan etelässä tarkkailijasta katsoen on tähtiaika 0h. Tähtiaika kertoo taivaanpallon asennon suhteessa tarkkailijaan ja samalla tähtiajan hetkellä tähtitaivas on havaitsijaan nähden samassa asennossa. Maapallon pyörähdys akselinsa ympäri tähtiavaruuden suhteen kestää tasan 24 tähtiaikatuntia eli yhden tähtivuorokauden eli sideerisen vuorokauden. Tämän pyörähdyksen kesto on noin 23 tuntia, 56 minuuttia ja 4,1 sekuntia. Tähtivuorokausi on siis noin 4 minuuttia lyhyempi kuin ajanlaskun perustana oleva aurinkovuorokausi, jonka kuluttua sama maapallon pituuspiiri on kääntyneenä kohti aurinkoa. Ero johtuu siitä, että vuorokauden aikana Maa ehtii jo kiertää noin asteen verran kaarevaa rataansa Auringon ympäri. Tähtiaika voidaan määrätä esim. ohikulkukoneen avulla havaitsemalla se hetki, jolloin jokin tähti ohittaa etelämeridiaanin. Tuolloin tähden tuntikulma on nolla, ja tähtiaika sama kuin tähden rektaskensio. Sitä tähtiaikaa, jolloin jokin tähti on etelässä sanotaan sen rektaskensioksi. Salokunta on maantieteellinen alue entisessä Karkussa, nykyisessä Sastamalassa. Rautavesi ja Kulovesi jakoivat Karkun kahtia, ja vesistön itäpuolta kutsutaan Salokunnaksi. Salokunnan puolella sijaitsevat Karkun kylistä Karkunkylä, Koivunkylä, Kojola, Kutala, Kärppälä, Lielahti, Hieta, Maso, Piimäsjärvenmaa, Rainio, Vataja, Varppee ja Vihtiälä. Eye of the Tiger on Survivor-yhtyeen rock-kappale, joka tehtiin Tiikerinsilmä – Rocky III -nyrkkeilyelokuvaa varten Sylvester Stallonen pyynnöstä. Tehdas on tuotantolaitos, jossa valmistetaan koneellisesti tuotteita. Tehdas on myös teollisuusrakennus, joka on usein suunniteltu siellä toimivaa tuotantoprosessia varten. Termillä tehdasteollisuus halutaan erottaa tehdasrakennuksissa toimiva teollisuus kotiteollisuudesta ja käsityöpajoista. Tehdassuunnittelulla pyritään kehittämään kullekin teolliselle prosessille parhaiten sopivat tilat ja sinne sellainen koneiden sijoittelu (layout), jolla minimoidaan turhat siirrot tehtaan sisällä. Ann Li on yhdysvaltalainen tennispelaaja. Parhaimmillaan hän on ollut kaksinpelissä WTA-listan sijalla 122 helmikuussa 2020. Sabbia on kunta Pohjois-Italiassa Vercellin maakunnassa Piemonten alueella. Sabbian naapurikunnat ovat Cravagliana, Valstrona ja Varallo. Hauts-de-France on yksi Ranskan 18 alueesta, jotka muodostettiin vuoden 2016 alussa. Alue muodostettiin kahdesta aikaisemmasta alueesta, Nord-Pas-de-Calais’sta ja Picardiesta. Alueen pääkaupunki on Lille. The Honourable Society of the Inner Temple on Lontoon Cityssä sijaitseva oikeudenkäyntiasianajajien ammatillinen yhteisö eli Inn of Court. Se on yksi neljästä Inn of Courtista, joiden tehtävänä on kouluttaa oikeudenkäyntiasianajajia. Kolme muuta ovat Middle Temple, Gray’s Inn ja Lincoln’s Inn. Asianajajana (barrister) toimiminen Englannissa ja Walesissa edellyttää Inn of Courtin hyväksyntää. Gionee Communication Equipment on kiinalainen vuonna 2002 perustettu älypuhelinvalmistaja, joka on keskittynyt lähinnä Kiinan ja Intian markkinoille. Se tunnetaan länsimaissa lähinnä ohuista tai todella suurella akkukapasiteetilla varustetuista puhelimistaan. Gionee toimitti vuonna 2016 Kiinassa 28 miljoonaa matkapuhelinta, mikä teki siitä Kiinan kahdeksanneksi suurimman puhelinvalmistajan. Pykeija on Varanginvuonon rannalla sijaitseva pieni kalastajakylä Etelä-Varangin kunnassa Pohjois-Norjassa. Suomenpuolella sijaitsevasta Näätämöstä on sinne noin 90 kilometriä ja Nuorgamista noin 100 kilometriä. Neráida on Kreikan kylä sekä samanniminen Pýlin kunnan kunnallisyksikkö ja entinen itsenäinen kyläkunta. Se sijaitsee Tríkalan alueyksikössä Thessalian alueella. Koko kunnallisyksikön väkiluku on 252 ja varsinaisen Neráidan kylän väkiluku 51. Nude on englantilaisen Dead or Alive -yhtyeen vuonna 1988 julkaistu studioalbumi. Kuin surmaisi satakielen on yhdysvaltalaisen kirjailija Harper Leen esikoisromaani, joka ilmestyi vuonna 1960. Kirjan on suomentanut Maija Westerlund, ja suomennoksen julkaisi vuonna 1961 Gummerus. Teoksesta on julkaistu sen jälkeen useita painoksia. Romaani sai kaunokirjallisuuden Pulitzer-palkinnon vuonna 1961. p-Tolueenisulfonyylikloridi eli tosyylikloridi (C7H7SClO2) on aromaattisiin sulfonyyliklorideihin kuuluva orgaaninen yhdiste. Yhdistettä käytetään yleisesti reagenssina orgaanisen kemian synteeseissä. p-Tolueenisulfonyylikloridi on o-tolueenisulfonyylikloridin isomeeri. Lennart Atterwall oli ruotsalainen yleisurheilija, joka kilpaili keihäänheitossa. Hän edusti seuratasolla IFK Knislingeä. Atterwall voitti kultaa Oslon EM-kisoissa 1946 tuloksella 68,74 metriä. Hän osallistui olympialaisiin kerran, Berliinissä 1936. Tuolloin hän sijoittui neljänneksi heitettyään 69,20 metriä. Atterwallilla oli hallussaan Ruotsin ennätys peräti 15 vuotta, vuosina 1936 – 1951. Alberth Josué Elis Martínez on hondurasilainen jalkapalloilija, joka edustaa kotimaansa pääsarjassa pelaavaa CD Olimpiaa. Pelipaikaltaan Elis on hyökkääjä. Hän kuuluu myös Hondurasin jalkapallomaajoukkueeseen.  Köyhä laulaja on Ville Salmisen ohjaama elokuva vuodelta 1950. Nimimerkin Lauri Yrjänä takana oli käsikirjoittaja Toivo Kauppinen. Tämä oli häneltä ainoa tällä nimimerkillä tehty käsikirjoitus. Theelin aiemman menestyksen Serenaadiluutnantti siivellä syntynyt Köyhä laulaja ei ollut suuri yleisömenestys. Elokuvan musiikista vastannut Toivo Kärki kuului pääroolissa näyttelevän ja laulavan Henry Theelin taustavoimiin. Harmaaposkiaratti on eteläamerikkalainen uhanalainen papukaija. Se elää Ecuadorin länsi- ja lounaisosissa sekä Perun luoteiskolkassa. Lajin holotyypin kuvaili John Latham Guayaquilista Ecuadorista 1801. Esa Ojala on suomalainen graafinen suunnittelija. Ojala on yksi palkituimmista suomalaisista graafikoista ja suunnitellut monia julisteita, liikemerkkejä ja logoja. Hän on työskennellyt ennen oman toimiston perustamista muun muassa Marimekossa 1976–1982. Asko Kekkosen kanssa hänellä oli muotoilutoimisto Alform Oy 1984–1988 ja Kyösti Variksen kanssa Varis & Ojala Oy 1988–1999. Sittemmin hän on ollut osakkaana ja suunnittelujohtajana Incognitossa. Lisäksi hän on toiminut luennoitsijana ja ollut mukana alan kehittämisessä muun muassa Valtion muotoilutoimikunnassa ja Grafiassa. Hän on pitänyt töistään useita näyttelyjä. Bergenin lentoasema on lentoasema Ytrebygdassa, Bergenissä, Norjassa, noin 19 kilometriä Bergenin keskustasta lounaaseen. Lentoasema on Norjan toiseksi suurin ja Pohjoismaiden seitsemänneksi vilkkain, matkustajamäärä vuonna 2017 oli yhteensä 6,1 miljoonaa. Asemalla on yksi, 2 990 metriä pitkä kiitotie, jonka rinnalla kulkee rullaustie. Lentoasema valmistui vuonna 1955, ja sen rahoitti alun perin Nato. Northern Chaos Gods on Immortalin yhdeksäs studioalbumi, joka julkaistiin 6. heinäkuuta 2018. Minä soitan sinulle illalla on Armand Lohikosken ohjaama suomalainen mustavalkoelokuva vuodelta 1954. Elokuva sai alkunsa menestysiskelmästä ”Minä soitan sulle illalla”. Romanttisessa komediassa Järviö Oy:n tehtaan johtaja Risto J. on äitinsä talutusnuorassa mutta nousee kapinaan. Percival tai Perceval on kuvitteellinen henkilö, joka esiintyy kuningas Arthuriin liittyvissä tarinoissa. Hän on yksi pyöreän pöydän ritareista. Walesinkielisessä kirjallisuudessa hänen nimensä on Peredur. Moroksidiini (C6H13N5O) on heterosyklisiin biguanidijohdannaisiin kuuluva orgaaninen yhdiste. Yhdistettä on tutkittu käytettäväksi lääketieteessä virustautien hoitoon. Astoria-sali on juhlahuoneisto Helsingin Punavuoressa Ison Roobertinkadun varrella. Astoria-juhlasali valmistui aikoinaan elokuvateatteriksi. Nykyisin tila toimii Astoria-nimisenä juhlatilana, jossa voi järjestää jopa 500 henkilön cocktailtilaisuuksia tai 50–250 henkilön istuvia illallisia. Tilat soveltuvat myös messujen, konserttien sekä näytelmien järjestämiseen. Uusikatu on Oulun keskustan alueella kulkeva katu ja yksi keskustan tärkeimmistä liikenneväylistä. Se johtaa Oulun ruutukaavakeskustan halki etelälounaasta pohjoiskoilliseen Heinäpäästä Myllytulliin. Katu on suurimmalta osaltaan nelikaistainen, ainoastaan Lävistäjän pohjoispuolinen osuus on kaksikaistainen. Nelikaistainen osuus on lähes kokonaan päällystetty noppakivin. Saivon Lapsi on suomalaisen sinfonisen death metalin yhtyeen Eternal Tears of Sorrow'n seitsemäs studioalbumi, joka julkaistiin 22. helmikuuta 2013. Albumi nousi Suomen virallisen listan sijalle 13. Ylinen Niemisjärvi on Kanta-Hämeessä Hämeenlinnassa sijaitseva järvi. Järvi kuuluu Evon retkeilyalueeseen ja erityisesti Evon virkistyskalastusalueeseen. Graça Machel on mosambikilainen poliitikko ja aktivisti, joka on taistellut erityisesti lasten ja naisten oikeuksien puolesta. Machel on toiminut muun muassa Mosambikin opetus- ja kulttuuriministerinä sekä useissa kansallisissa ja kansainvälisissä järjestöissä. Opetusministerinä hän oli kehittämässä Mosambikin koulutusta. Machel oli The Eldersin perustajajäsen, ja hän johti YK:n tutkimusta konfliktien vaikutuksesta lapsiin. Graça Machelin ensimmäinen puoliso oli Mosambikin presidentti Samora Machel ja toinen puoliso Etelä-Afrikan presidentti Nelson Mandela. Pöylän linnanmäki on Varsinais-Suomessa Salossa Angelniemen Pöylässä sijaitseva linnavuori. Miltiades oli berberitaustainen afrikkalaissyntyinen katolisen kirkon paavi ja toimi paavina 2. heinäkuuta 311 – 10. tammikuuta 314. Kirkkoisä Augustinus mainitsi hänet usein kirjoituksissaan. Stromboli on aktiivisen tulivuoren muodostama saari Tyrrhenanmerellä, Sisilian pohjoispuolella Italiassa. Stromboli kuuluu Liparisaariin ja sijaitsee 40 kilometriä länteen Calabrian rannikolta. Saaren pinta-ala on 12,6 km² ja sen korkein huippu, nimeltään Serra I Vancori, kohoaa 924 metrin korkeuteen. Rosalie Anderson ”Andie” MacDowell on yhdysvaltalainen näyttelijä. Kolme väriä: Punainen (1994) on ranskalais-puolalais-sveitsiläinen yhteistuotantoelokuva, jonka käsikirjoitti, tuotti ja ohjasi puolalainen elokuvaohjaaja Krzysztof Kieślowski. Teos jäi vuonna 1996 kuolleen Kieślowskin viimeiseksi elokuvaksi. Elokuvan pääosia näyttelivät Irène Jacob ja Jean-Louis Trintignant. The Hardkiss on ukrainalainen yhtye, joka laulaa ukrainaksi ja englanniksi. Yhtye perustettiin vuonna 2011, kun laulaja-lauluntekijä Julia Sanina tapasi basisti ja musiikkituottaja Valeri Bebkon. Myöhemmin yhtyeeseen liittyivät kosketinsoittaja Paul sekä rumpali Kreechy. Lokakuussa 2011 yhtye esiintyi brittiläisyhtye Hurtsin lämmittelijänä. Helmikuussa 2012 The Hardkiss teki levytyssopimuksen Sony BMG:n kanssa. Vuonna 2016 yhtye osallistui Ukrainan euroviisukarsintoihin. Vuonna 2023 Julia Sanina toimi Ison-Britannian Liverpoolissa järjestettyjen Euroviisukilpailujen yhtenä juontajana ja lauloi ensimmäisen semifinaalin avausnumerossa. Ídan luola eli Zeuksen luola on luola ja arkeologinen kohde Kreetan saarella Kreikassa. Se sijaitsee 1 498 metrin korkeudessa Ídavuoren itärinteellä Nídan tasangon länsilaidalla saaren keskiosissa. Luola tunnetaan myös nimellä Spiliára tis Voskopoúlas. Olle Alsing on ruotsalainen jääkiekkopuolustaja, joka pelaa SHL-joukkue HV71:ssä. Kirjatalo on Helsingissä Kluuvin kaupunginosassa sijaitseva liikerakennus. Sen on suunnitellut Alvar Aalto, ja se avattiin 13. lokakuuta 1969. Rakennus valmistui puretun Kino-Palatsin (1911–1965) tilalle. Rakennus sijaitsee Pohjoisesplanadin ja Keskuskadun kulmassa ja kuuluu Gaselli-kortteliin. Kolmas linja on katu Helsingissä osa-alueella Kallion kaupunginosassa. Se kulkee Linjojen osa-alueen halki Hämeentieltä Helsinginkadulle. Pokémon FireRed ja Pokémon LeafGreen ovat vuonna 2004 Game Boy Advancelle tehtyjä uudistettuja versioita peleistä Pokémon Red ja Blue. Pelikasettien värit ovat punainen (FireRed) ja vihreä (LeafGreen). FireRed-pelin kannessa on Charizard ja LeafGreenin kannessa Venusaur. Kirjasto 10 oli Helsingin kaupunginkirjaston musiikkiin ja tietotekniikkaan painottunut toimipiste, joka toimi 2005–2018 Postitalossa Elielinaukion puolella Helsingin keskustassa. Toimipiste avattiin 1. huhtikuuta 2005 ja suljettiin 30. syyskuuta 2018. Sen palvelut siirtyivät uuteen keskustakirjasto Oodiin, joka avattiin 5.12.2018. Dúné oli tanskalainen rock-yhtye, joka perustettiin vuonna 2001 Skivessa, Tanskassa ja joka lopetti toimintansa vuonna 2018. Ryhmään kuului seitsemän muusikkoa. Shabba Ranks on jamaikalainen ragga-artisti. Iisalmen Kustaa Adolfin kirkko eli Iisalmen vanha kirkko on 1780 käyttöön otettu puinen ristikirkko Iisalmessa. Museoviraston on luokitellut kirkon valtakunnallisesti merkittäväksi rakennetuksi kulttuuriympäristöksi. Ennen vuoden 1970 alussa tapahtunutta kunta- ja seurakuntaliitosta Kustaa Aadolfin kirkko oli Iisalmen maaseurakunnan kirkkona, kun taas kaupunkiseurakunta käytti vuonna 1934 valmistunutta uutta kirkkoa. Tottenham Court Road on Camdenissa sijaitseva Lontoon metron asema Central Linellä ja Northern Linellä. Se sijaitsee Oyster-vyöhykkeellä 1. Isoneula on merineulojen (Syngnathidae) heimoon kuuluva subtrooppisen vyöhykkeen merivesissä elävä kalalaji. Rantakerttuli on kerttulien heimoon kuuluva varpuslintu. Rautpohja on pienalue Mäki-Matin kaupunginosassa Jyväskylässä. Se sijaitsee noin 1,5 kilometrin päässä kaupungin ydinkeskustasta. Rautpohjan pienalueen pinta-alasta suurin osa teollisuusaluetta, mutta siellä on myös kerrostalokortteleita. Alueen väkiluku oli 710 vuoden 2020 lopussa. Bobby Vinton on Bobby Vintonin vuonna 1978 julkaistu kokoelmalevy. Jaakko-Ville ”J-V” Hintikka on suomalainen kitaristi. Hän soittaa yhtyeessä Psychework. Hän on aiemmin soittanut muun muassa yhtyeissä Machine Men, Dead Cult Diaries, Palmcut, Funeris Nocturnum, Atakhama ja Red Eleven. Louisville on Yhdysvalloissa Kentuckyn osavaltiossa sijaitseva kaupunki. Se on asukasluvultaan Kentuckyn suurin ja Yhdysvaltojen 26. suurin kaupunki. Louisville sijaitsee Ohiojoen varrella. Viidentienristeys on Kankaanpäässä Hämeenkankaalla sijaitseva viiden maantien risteys, joka on noin viiden kilometrin päässä kaupungin keskustasta. Niinisalon varuskuntaan on matkaa vajaat kaksi kilometriä. Savannimedestäjä on medestäjien heimoon kuuluva varpuslintu. Mahlakärpäset (Drosophilidae) ovat monimuotoinen ja kosmopoliitti kärpäsheimo. Heimon kärpäset ovat pieniä, vain noin 1–6 mm pitkiä. Lajeja tunnetaan yhteensä noin 2000, joista Suomessa tavataan noin 30. Heimon tunnetuin edustaja on banaanikärpänen Drosophila melanogaster, joka on myös yksi yleisimmin biologiassa käytetyistä malliorganismeistaselvennä. James Frederick Kaiser oli yhdysvaltalainen digitaalisen signaalinkäsittelyn (DSP) kehittäjä 1960-luvulta saakka Bellin laboratoriosta. Hän väitteli 1959 MITissä. Mount Sinain sairaala on sairaala New York Cityssä New Yorkissa Yhdysvalloissa. Se perustettiin vuonna 1852 ja se on yksi suurimmista ja vanhimmista opetussairaaloista Yhdysvalloissa. Vuoden 2007 tutkimuksessa se oli listauksen yksi parhaista Yhdysvaltain sairaaloista. Xie Fuzhi oli kiinalainen poliitikko, joka toimi Kiinan yleisen turvallisuuden ministerinä vuosina 1959–1972. Hänellä oli keskeinen rooli kulttuurivallankumouksen aikana toteutetuissa poliittisissa puhdistuksissa. Dorothy Gish oli yhdysvaltalainen näyttelijä. Hänen äitinsä oli näyttelijä Mary Gish ja Dorothy aloitti näyttelemisen neljävuotiaana yhdessä sisarensa Lillianin kanssa. Perhe muutti New Yorkiin, jossa sisarukset näyttelivät muun muassa Mary Pickfordin kanssa. Pickford muutti Hollywoodiin 1909 ja sai D. W. Griffithin palkkaamaan myös Gishin sisarukset studionsa palvelukseen. Sisarusten ensimmäinen yhteinen lyhytelokuva, An Unseen Enemy, valmistui vuonna 1912. Tunnetuimpiin Gishin elokuviin kuuluu Griffithin ohjaama Orpolapset vuodelta 1921. Jacob ”Jaakko” Furman oli suomenjuutalainen rumpali ja steppaaja. Furman oli Suomen steppimestari vuodelta 1938. Rumpalina hän vaikutti oman orkesterinsa lisäksi muun muassa Laila Kinnusen, Pirkko Mannolan ja Herbert Katzin yhtyeissä. Furman työskenteli muusikon uransa ohessa vaatturimestarina ja Atelier Furmanin toimitusjohtajana. Susiemon klaani on vuonna 2005 ilmestynyt Maite Carranzan kirjoittama kirja, joka kertoo 14-vuotiaasta tytöstä nimeltä Anaid ja hänen matkastaan tavallisesta tytöstä noidaksi. Carpentarianlahti on Australian pohjoisosassa sijaitseva suurikokoinen lahti, joka rajoittuu pohjoisessa Arafuranmereen ja idässä Cape Yorkin niemimaahan. Lahden pinta-ala on noin 111 890 km² ja sen suurin syvyys on noin 70 metriä. Lahteen laskee yli 20 jokea ja niillä on laaja suisto. Lahdessa sijaitsee 22 saaren muodostama saariryhmä, Wellesleyn saaret. FC Stade-Lausanne Ouchy on sveitsiläinen jalkapalloseura Ouchysta, Lausannesta. Seura pelaa kaudella 2024–2025 Sveitsin toiseksi korkeimmalla sarjatasolla, jonne se putosi keväällä 2024 Sveitsin Superliigasta. Seuran kotikenttä on Stade Olympique de la Pontaise. Nurmituhkelo on kellertävänvalkoinen piikkien peittämä tuhkelolaji, joka kasvaa Suomessa harvinaisena. Se viihtyy laitumilla, tienvarsilla ja nurmikoilla. Laji on nuorena syötävä mutta muuttuu vanhemmiten pahan makuiseksi. Lähisukulainen on esimerkiksi känsätuhkelo. Galway on samannimisen kreivikunnan pääkaupunki Irlannin länsirannikolla. Kaupungissa asuu noin 75 500 asukasta, joten se on Irlannin tasavallan neljänneksi suurin. Meritxell Batet i Lamaña on Katalonian sosialistien puolueen poliitikko ja Espanjan edustajainhuoneen puheenjohtaja. Virka on maan kolmanneksi korkein kuninkaan ja pääministerin jälkeen. Saints Row 2 on Volitionin kehittämä ja THQ:n julkaisema avoimen pelimaailman toimintaseikkailupeli. Peli on julkaistu vuonna 2008 PlayStation 3:lle, Xbox 360:lle sekä Microsoft Windowsille. Peli on julkaistu Linuxille ja SteamOS:lle vuonna 2016. Evan Rodrigues on kanadalainen jääkiekkoilija, joka edustaa NHL-seura Florida Panthersia. Rodriguesin vahvuuksiin kuuluvat laukaus, kiekonhallinta sekä hyvä reaktionopeus. Rodrigues laukoo oikealta. Sauber C35 oli sveitsiläinen Formula 1 -talli Sauberin käyttämä auto kaudella 2016. Autoa ajoivat Marcus Ericsson ja Felipe Nasr. Elke König on saksalainen kauppatieteilijä ja Euroopan unionin erillisviraston johtaja. Hän on johtanut Euroopan unionissa toimivia pankkeja valvovaa Yhteistä kriisinratkaisuneuvostoa viraston perustamisvuodesta 2015 lähtien. Königille hyväksyttiin viiden vuoden jatkokausi joulukuussa 2017. Tomas Lindahl on ruotsalainen biologi, joka on erikoistunut tutkimaan DNA:n vaurioita, niiden korjausmekanismeja ja niiden roolia sairauksissa kuten syövissä. Lindahlille myönnettiin Nobelin kemianpalkinto vuonna 2015 yhdessä Paul L. Modrichin ja Aziz Sancarin kanssa DNA:n korjausmekanismien tutkimuksesta. Alexandre Jany oli ranskalainen uimari, olympiamitalisti ja Euroopan mestari. Hän kilpaili olympiatasolla myös vesipallossa. Uraanidioksidi tai uraani(IV)oksidi (UO2) on uraanin ja hapen epäorgaaninen yhdiste. Se tunnetaan myös nimellä urania. Se on mustaa, kiteistä jauhetta jota saadaan uraniniitti mineraalista. Se on radioaktiivista. Uraanidioksidia käytetään ydinreaktorien polttoainesauvoissa. Uraanidioksidin ja plutoniumin oksidien seosta kutsutaan MOX-polttoaineeksi. Ennen 1960-lukua, uraanidioksidia käytettiin keltaisena tai mustana väriaineena keramiikan ja lasin värjäämiseen (ns. uraanilasi). Mylly-Majalampi on noin 24 hehtaarin laajuinen järvi Espoon ja Vihdin rajalla. Se sijaitsee Nuuksion järviylängön reunalla. Suurin osa järvestä on Vihdin puolella, järven kaakkoisosa sijaitsee Pohjois-Espoon Lakiston kaupunginosassa. Mylly-Majalammen lähin naapurijärvi on Majalampi idässä. Järvien välisellä kapealla kannaksella sijaitsee muun muassa Majalammen leirikeskus. Mylly-Majalammen eteläpuolella sijaitsevat muun muassa Vähä Majalampi, Vaakkoi, Tuhkuri ja Saarijärvi. Iso-Liesi on Pirkanmaalla Juupajoella ja Keski-Suomessa Jämsässä sijaitseva järvi. Icewind Dale II on Black Isle Studiosin kehittämä ja Interplayn vuonna 2002 julkaisema Icewind Dale-tietokoneroolipelisarjan videopeli. Peli on jatkoa Icewind Dale-pelille. Kiurukerttu on Australiassa tavattava sirkkalintuihin kuuluva varpuslintu. Laji on nimetty australialaisen lintutieteilijän G.M. Mathewsin kunniaksi. Polskie Sieci Elektroenergetyczne Spółka Akcyjna on Puolan valtiollinen kantaverkkoyhtiö. Yhtiö omistaa Puolan sähkönsiirron suurjänniteverkot eli kantaverkot ja operoi sähkönsiirtoa niitä pitkin. Vuonna 1990 perustetun yhtiön omistaa Puolan valtio. PSE:n kotipaikka on Masovian voivodikunnassa sijaitseva Konstancin-Jeziorna. Yhtiön palveluksessa on yli 2 600 ihmistä. Koilliskongonleijona on yksi leijonan alalajeista. Lajia tavataan ainoastaan Afrikassa, kuten muitakin nykyään eläviä leijonia aasianleijonaa lukuun ottamatta. Koilliskongonleijonan levinneisyys ulottuu mm. Tšadin, Kongon demokraattisen tasavallan, Nigerian, Keski-Afrikan tasavallan, Sudanin ja Kamerunin alueille.lähde? Koilliskongonleijona ei ole uhanalainen, kuten jotkin muut leijonan alalajit. Jenni Laiti on saamelainen taiteilija ja saamelaisaktivisti, joka vaikuttaa Suohpanterror-taiteilijakollektiivissa. Hän on anonyyminä pysyttelevän ryhmän ainoa julkisuuteen tullut jäsen. Ruotsin Jokimukassa asuva Laiti on koulutukseltaan artesaani. Hän on ollut mukana muun muassa Jäämeren rataa ja Pohjois-Ruotsin kaivostoimintaa vastustavissa kansanliikkeissä sekä kansainvälisessä ilmastoliikkeessä. Tämä artikkeli on luettelo Itävallan kaupungeista. Kaupungilla tarkoitetaan tässä yhteydessä niitä 201 Itävallan kuntaa, jotka ovat kuntamuodoltaan kaupunkeja.Allentsteig Altheim Althofen Amstetten Ansfelden Attnang-Puchheim Bad Aussee Bad Hall Bad Ischl Bad Leonfelden Bad Radkersburg Bad St. Leonhard im Lavanttal Bad Vöslau Baden bei Wien Bärnbach Berndorf Bischofshofen Bleiburg Bludenz Braunau am Inn Bregenz Bruck an der Leitha Bruck an der Mur Deutsch-Wagram Deutschlandsberg Dornbirn Drosendorf-Zissersdorf1 Dürnstein Ebenfurth Ebreichsdorf Eferding Eggenburg Eisenerz Eisenstadt Enns Fehring Feldbach Feldkirch Feldkirchen in Kärnten Ferlach Fischamend Frauenkirchen Freistadt Friedberg Friesach Frohnleiten Fürstenfeld Gallneukirchen Gänserndorf Geras Gerasdorf bei Wien Gföhl Gleisdorf Gloggnitz Gmünd Gmünd in Kärnten Gmunden Graz Grein Grieskirchen Groß-Enzersdorf Groß Gerungs Groß-Siegharts Güssing Haag Hainburg an der Donau Hainfeld Hall in Tirol Hallein Hardegg Hartberg Heidenreichstein Hermagor-Pressegger See Herzogenburg Hohenems Hollabrunn Horn Imst Innsbruck Jennersdorf Judenburg Kapfenberg Kindberg Kirchdorf an der Krems Kirchschlag in der Buckligen Welt Kitzbühel Klagenfurt am Wörthersee Klosterneuburg Knittelfeld Köflach Korneuburg Krems an der Donau Kufstein Laa an der Thaya Laakirchen Landeck Langenlois Leibnitz Leoben Leonding Lienz Liezen Lilienfeld Linz Litschau Maissau Mank Mannersdorf am Leithagebirge Marchegg Marchtrenk Mariazell Mattersburg Mattighofen Mautern an der Donau Melk Mittersill Mistelbach Mödling Murau Mureck Mürzzuschlag Neufeld an der Leitha Neulengbach Neumarkt am Wallersee Neunkirchen Neusiedl am See Oberndorf bei Salzburg Oberpullendorf Oberwart Oberwölz Stadt Perg Peuerbach Pinkafeld Pöchlarn Poysdorf Pregarten Pressbaum Pulkau Purbach am Neusiedler See Purkersdorf Raabs an der Thaya Radenthein Radstadt Rattenberg Retz Ried im Innkreis Rohrbach in Oberösterreich Rottenmann Rust Saalfelden am Steinernen Meer Salzburg Sankt Andrä St. Johann im Pongau St. Pölten St. Valentin Sankt Veit an der Glan Schärding Scheibbs Schladming Schrattenthal Schrems Schwanenstadt Schwaz Schwechat Seekirchen am Wallersee Spielberg Spittal an der Drau Stadtschlaining Steyr Steyregg Stockerau Straßburg Ternitz Traiskirchen Traismauer Traun Trieben Trofaiach Tulln an der Donau Villach Vils Vöcklabruck Voitsberg Völkermarkt Waidhofen an der Thaya Waidhofen an der Ybbs Weitra Weiz Wels Wien Wiener Neustadt Wieselburg Wilhelmsburg Wolfsberg Wolkersdorf im Weinviertel Wörgl Ybbs an der Donau Zell am See Zeltweg Zistersdorf Zwettl-Niederösterreich  Christina Ager on itävaltalainen alppihiihtäjä, joka edustaa WSV Söll -seuraa. Simon Geschke on saksalainen maantiepyöräilijä, joka kilpaili ammattilaisena vuosina 2009–2024. 170 senttimetriä pitkä ja 64 kilogrammaa painava Geschke oli rooliltaan yleisajaja. Hän edusti vuosina 2009−2018 saksalaisjoukkuetta, nimeltään tuona aikana Skil-Shimano, Argos-Shimano, Team Giant-Alpecin ja Team Sunweb. Kausilla 2019–2020 hän ajoi puolalaisessa CCC Teamissa ja vuosina 2021–2024 ranskalaisessa Cofidisissa. Pembina on kaupunki Pembinan piirikunnassa Pohjois-Dakotan osavaltiossa Yhdysvalloissa. Vuoden 2000 väestönlaskennassa kaupungin väkiluku oli 642. David ”Sweeney” Schriner oli kanadalainen venäläissyntyinen jääkiekkoilija, joka pelasi 11 kautta National Hockey Leaguessa seuroinaan New York Americans ja Toronto Maple Leafs. Hyökkääjänä pelannut Sweeney valittiin vuoden tulokkaaksi 1935 ja hän voitti maalikuninkuuden 1936 ja 1937. Eidoméni on Kreikan kylä, joka kuuluu hallinnollisesti Paionían kuntaan, Kilkíksen alueyksikköön ja Keski-Makedonian alueeseen. Aiemmin kylä kuului Axioúpolin kuntaan ja vuodesta 2011 lähtien Paionían kunnan Axioúpolin kunnallisyksikköön. Kylän väkiluku on 154. Kaleo on islantilainen rockyhtye Mosfellsbærin kaupungista. Sen musiikki yhdistelee blues rockia, indie rockia ja folkmusiikkia. Kaleo on julkaissut kaksi studioalbumia, jotka ovat KALEO (2013) ja A/B (2016). Se on lisäksi julkaissut yhden EP:n nimeltä Glasshouse (2013). Yhtyeen tunnetuimpia kappaleita ovat "Way Down We Go", "All The Pretty Girls", "No Good" ja "Hot Blood". Kappale "Way Down We Go" saavutti platinaa Yhdysvalloissa ja sijoittui Billboard Alternative Chart- listan ensimmäiseksi 20. elokuuta 2016. Lisäksi "No Good" oli ehdokkaana vuoden 2017 Grammy-gaalan Best Rock Song- palkinnon saajaksi. Gautrain on 80 kilometrin pituinen paikallisjunajärjestelmä Gautengissa, Etelä-Afrikassa. Järjestelmä yhdistää Johannesburgin, Pretorian, Ekurhulenin ja O. R. Tambon kansainvälisen lentoaseman. Gautrainin tarkoitus on vähentää ruuhkia Johannesburg–Pretoria-metropolialueen Metrorail-verkossa ja tieliikenteessä. Gautrainin rakentaminen aloitettiin vuonna 2006, ja verkoston ensimmäinen osuus välillä Sandton–O. R. Tambon kansainvälinen lentoasema avattiin 8. kesäkuuta 2010. Osuus Rosebank–Pretoria-Hatfield avattiin 2. elokuuta 2011. Toistaiseksi viimeinen osuus välillä Rosebank–Johannesburg otettiin viivästyksien jälkeen käyttöön vasta 7. kesäkuuta 2012. Osuuden valmistumista oli viivästyttänyt tunneleihin valunut vesi. Rockfest on suomalainen rock- ja metallimusiikkiin keskittyvä festivaali. Ensimmäisen kerran Rockfest järjestettiin kesäkuussa 2017 Vantaalla, jonne kertyi 50 000 ihmisen yleisö. Vuonna 2018 festivaali laajentui kahdesta nelipäiväiseksi ja se järjestettiin Hyvinkään lentokentällä. Nelonen Media Live osti Rockfestin liiketoiminnan maaliskuussa 2019. Festivaali piti juhlia Tampereella vuosina 2020 ja 2021, mutta kummatkin kerrat peruuntuivat koronaviruksen vuoksi. Vuonna 2022 Rockfest palasi takaisin Hyvinkään lentokentälle järjestettäväksi, Nelonen Media Liven tehtyä Hyvinkään kaupungin kanssa yhteinen sopimus seuraavaksi kolmeksi vuodeksi. Vuonna 2024 festivaalia ei järjestetty. Vuodeksi 2025 festivaali vaihtoi jälleen sijaintia, siirtyen Hyvinkäältä tällä kertaa Turun Artukaisten kentälle järjestettäväksi. Emotionismi tai emotivismi on filosofisen etiikan suuntaus, jonka mukaan henkilö toimii oikein, jos hän seuraa valinnoissaan tunteitaan. Emotionisti perustelee tekonsa sillä, että jotkin asiat tuntuvat oikeilta. The Postman – tulevaisuuden sanansaattaja on vuonna 1997 ensi-iltansa saanut Kevin Costnerin ohjaama yhdysvaltalainen tieteistoimintaelokuva. Costner myös näyttelee elokuvan pääosan. Elokuva perustuu David Brinin romaaniin, josta Eric Roth on tehnyt varsinaisen elokuvakäsikirjoituksen. Stephanie Lynn Marie Labbé on kanadalainen jalkapalloilija, pelipaikaltaan maalivahti. Hän pelasi Kanadan naisten maajoukkueessa 85 maaottelua. Hän on ollut voittamassa maanosaliitto CONCACAF:in mestaruutta vuonna 2010 ja olympiakultaa Tokiossa 2021 sekä saavuttamassa olympiapronssia Rio de Janeirossa 2016. Vuoden 2019 MM-kilpailuissa hän pelasi ykkösmaalivahtina Kanadan kaikki neljä ottelua., ja hän oli ykkösmaalivahti myös Kanadan olympiavoittajajoukkueessa 2021. Äärirajoilla on yhdysvaltalainen televisiosarja. Alkuperäistä sarjaa esitettiin vuosina 1963–1965 ABC-televisiokanavalla. Sarjan uutta versiota 1995–2002 esitti aluksi Showtime, jolta se siirtyi Sci-Fi Channelille. Suomessa uudempaa sarjaa esitti Yle TV2 ainakin neljän kauden verran. Kalle Albinus (Kaarlo) Sovijärvi oli suomalainen rovasti joka oli muutamia vuosia kokoomuksen kansanedustajana 1930-luvun alussa. Perunpingviini on juovapingviinilaji, jota tavataan Etelä-Amerikassa Perun ja Chilen rannikoilla. Starwing on Nintendon ja Argonaut Softwaren kehittämä räiskintäpeli. Peli julkaistiin vuonna 1993 Super Nintendo Entertainment Systemille. Viggsö on saari Ruotsissa Tukholman saaristossa. Hallinnollisesti se kuuluu Värmdön kuntaan. Viggsön pituus kaakosta luoteeseen on noin kilometrin. PK on vuonna 2014 ensi-iltansa saanut intialainen satiirinen draamakomedia. Sen ohjasi Rajkumar Hirani, joka toimi myös elokuvan tuottajana Vidhu Vinod Chopran kanssa ja käsikirjoittajana Abhijat Joshin kanssa. Päärooleja näyttelevät Aamir Khan ja Anushka Sharma, ja sivurooleja näyttelevät Sushant Singh Rajput, Boman Irani, Saurabh Shukla ja Sanjay Dutt. Elokuva kertoo avaruusolennosta, joka tulee Maahan tutkimusmatkalle. Hän ystävystyy toimittajan kanssa ja kyseenalaistaa uskonnollista taikauskoa ja uskonkappaleita. Herakles on Euripideen kirjoittama antiikin kreikkalainen tragedia. Sen aiheena on Herakleen saama hulluuskohtaus, jonka aikana tämä surmasi vaimonsa ja lapsensa. Rauhankatu on Turun Puolalanmäen länsipäästä läpi VIII kaupunginosan eli Port Arthurin kulkeva, Aurajoen suuntainen katu. Noin puolentoista kilometrin mittaisen Rauhankadun varrella sijaitsevat muun muassa Mannerheiminpuisto ja Mikaelinkirkko. Triplane Turmoil on suomalaisen Dodekaedron Softwaren kehittämä arcade-lentelypeli, jonka se julkaisi vuonna 1996 sharewarena PC:lle. Nykyään peliä jaellaan ilmaiseksi. Trifenyylimetaani (C19H16) on aromaattisiin hiilivetyihin kuuluva orgaaninen yhdiste. Yhdistettä käytetään orgaanisen kemian synteeseissä. Äkäslompolo on kylä ja taajama Kolarin kunnassa lähellä Yllästunturia. Taajaman väkiluku oli 556 ja pinta-ala 3,32 neliökilometriä vuoden 2021 lopussa. Vuoden 2011 lopussa taajaman väkiluku oli 437 ja pinta-ala 5,17 km². Äkäslompolo sijaitsee samannimisen järven ympärillä seututien 940 ja Äkäsjoen varrella. Kylän tärkeimpiä toimeentulon lähteitä ovat Yllästunturin laskettelumatkailu talvisesongin aikana sekä viime aikoina muun muassa Ylläs Soikoon -musiikkitapahtuman ansiosta elpynyt kesämatkailu. Coco Chanel & Igor Stravinsky on ranskalainen Jan Kounenin ohjaama elokuva, joka kertoo muotisuunnittelija Coco Chanelin ja säveltäjä Igor Stravinskyn suhteesta. Se oli vuonna 2009 Cannesin filmifestivaalin päätöselokuva. Vincent Bueno, on itävaltalais-filippiiniläinen laulaja ja lauluntekijä. Hänen oli tarkoitus edustaa Itävaltaa kappaleella ”Alive” vuoden 2020 Eurovision laulukilpailussa Rotterdamissa. Ne kuitenkin peruttiin koronaviruspandemian vuoksi, ja hänet valittiin sen sijaan Itävallan edustajaksi vuoden 2021 kilpailuun. Hänen vuoden 2021 edustuskappaleensa on nimeltään "Amen". James Bond 007: Everything or Nothing on Electronic Artsin kehittämä ja julkaisema kolmannen persoonan ammuntapeli. Peli julkaistiin marraskuussa 2003 Game Boy Advancelle ja helmikuussa 2004 PlayStation 2:lle, Xboxille ja Nintendo GameCubelle. Walter Isaacson on yhdysvaltalainen toimittaja ja elämäkertakirjailija. Isaacson on kirjoittanut suositut elämäkerrat muun muassa Leonardo da Vincistä, Albert Einsteinistä, Steve Jobsista ja Elon Muskista. Hän on Aspen Instituten hallituksen puheenjohtaja ja toimitusjohtaja. Hän on aiemmin ollut CNN:n hallituksen puheenjohtaja ja toimitusjohtaja tammikuuhun 2003 asti ja Time-lehden päätoimittaja. Yhdysvaltojen presidentti Barack Obama nimitti hänet Broadcasting Board of Governorsin (BBG) puheenjohtajaksi vuonna 2011. BBG vastaa Yhdysvaltojen valtion ylläpitämien Voice of American, Radio Free Europen ja muiden viestintävälineiden toiminnasta. Cecilia on latinalaisperäinen naisen etunimi, joka johtuu sokeaa tarkoittavasta latinan sanasta caecus. Kristityissä maissa nimen on tehnyt suosituksi varhais­kristillinen, mahdollisesti legendaarinen marttyyri Pyhä Cecilia, joka tunnetaan muusikoiden, erityisesti kirkko­musiikin ja urkujen suojelus­pyhimyksenä. NBA 2K2 on Segan julkaisema urheilupeli, jossa pelataan koripalloa. Pelin kannessa on kuvattuna Allen Iverson. Karl Olof Lindeqvist oli suomalainen filosofian tohtori, historiantutkija ja lyseon lehtori, joka sai professorin arvon. Chicago on vuonna 2002 ensi-iltansa saanut Rob Marshallin ohjaama elokuvamusikaali, joka perustuu samannimiseen Broadway-musikaaliin 1970-luvulta. Elokuvan pääosissa ovat Renée Zellweger, Catherine Zeta-Jones, Richard Gere ja Queen Latifah. Kaikki rakastavat Raymondia oli yhdysvaltalainen sitcomsarja, jota esitettiin CBS-kanavalla vuosina 1996–2005. Suomessa sarjaa esitti Nelonen. Sarja sai Yhdysvalloissa suuren suosion ja voitti monia Emmy- ja Golden Globe -palkintoja. Yhdysvalloissa katsojaluvut olivat parhaimmillaan noin 20 miljoonaa.lähde? Luhtasirkkunen on Pohjois-Amerikassa elävä sirkkuleihin kuuluva varpuslintu. Kanervisara on sarakasvien heimoon kuuluva kevätsaraa muistuttava kasvilaji. Se kasvaa noin 5–30 cm korkeaksi ja viihtyy kuivilla kasvupaikoilla, erityisesti harjualueilla. Kanervisaran kasvutapa on pysty ja mätästävä. Sen varret ovat alaspäin kaartuvia ja varren tyvitupet ovat punaruskeita. Kanervisaran lehdet ovat harmahtavanvihreitä. Sen kukinnossa on kahdesta kolmeen emitähkää ja ne sijaitsevat lähekkäin varren yläpäässä. Tähkien tukilehdet ovat suomumaisia. Pullakot ovat vihertävänruskehtavia ja karvaisia. Kanervisara kukkii touko-kesäkuussa. Kanervisaraa kasvaa jokseenkin harvinaisena koko mantereisessa Suomessa lukuun ottamatta "käsivarren Lappia". Se on kasvanut aiemmin myös Ahvenanmaalla, mutta nykyisin se on sieltä hävinnyt. Muista Pohjoismaista kanervisaraa kasvaa Ruotsin ja Norjan eteläosissa ja Tanskassa. Vlora Beđeti on slovenialainen judoka. Gavinané on maalaiskunta ja sen keskuskylä Kayesin alueen Nioron piirissä Malissa. Se sijaitsee 50 kilometriä Niorosta länteen. Kunnassa on 15 700 ja kylässä 4 200 asukasta. Urheilukalastus on kalastuksen muoto, jossa tavoitellaan kalastuksen tuottamaa nautintoa aktiivisilla välineillä. Suurin osa suomalaisista kalastuksen harrastajista pitää saaliinsa, mutta puhdasoppisin urheilukalastus on ns. pyydystä ja päästä eli catch & release -kalastusta, jossa kaikki saalis vapautetaan. Yleissivistys tarkoittaa pohjasivistystä, joka muodostuu kasvatuksen antamista ja koulussa opituista tiedoista, taidoista ja hyvistä tavoista. SS Princess oli Winnipegjärvellä Manitobassa Kanadassa vuosina 1881–1906 liikennöinyt siipiratashöyrylaiva. Se oli rakennettu Winnipegissä Jarvis & Burridgen telakalla, ja sitä pidettiin Winnipegjärven ylpeytenä sekä aikansa hienoimpana sisävesimatkustaja-aluksena Pohjois-Amerikan länsiosissa. Aluksella oli 40 tilavaa matkustajahyttiä, ja se muistutti ulkonäöltään Mississippijoen siipirataslaivoja. Aluksen huippunopeus oli noin 25 kilometriä tunnissa. Aluksen ensimmäinen omistaja oli William Robinson, Northwest Navigation Companyn ja Dominion Fish Companyn johtaja. Tupou VI on Tongan nykyinen kuningas ja maan entinen pääministeri 3. tammikuuta 2000 – 11. helmikuuta 2006. Hän oli myös ulkoministerinä lokakuusta 1998 elokuuhun 2004 ja puolustusministerinä lokakuusta 1998 syyskuuhun 2004. Hänen isänsä oli Taufa’ahau Tupou IV. Tupou VI:n ristimänimi on ʻAhoʻeitu ʻUnuakiʻotonga Tukuʻaho Tupou, mutta prinssinä hänet tunnettiin nimillä Lavaka Ata ʻUlukālala. Ratasmustesieni on kellomainen tai laakea kellanruskea tai harmaanruskea mustesienilaji. Enintään 5 cm levyinen, usein paljon pienempi lakki muuttuu lopulta harmaaksi. Sienen heltat ovat harmaanvalkeat tai harmaat. Sieni kasvaa nurmikoilla ja laitumilla. Laji on melko yleinen mutta lyhytikäinen. Tyypillinen tunnusmerkki on helttojen tyvien muodostama rengaskuvio. Lajia on vaikea erottaa saman suvun muista lajeista ilman mikroskooppia. Kyseessä ei ole ruokasieni. Naantalin museo on Naantalin kaupungin omistama kulttuurihistoriallinen museo, joka sijaitsee vanhassa kaupungissa keskellä kaunista puutaloympäristöä. Museo on avoinna toukokuun puolivälistä elokuun loppuun ja joulun aikaan, mutta myös muina aikoina kävijöitä otetaan vastaan sopimuksen mukaan. Pakistanin kansanpuolue on pakistanilainen keskusta-vasemmistopuolue. Se on sosialistisen internationaalin jäsen. PPP on perustettu vuonna 1967. Sitä on alusta asti johtanut pääasiassa Bhutton suku. Borneon taistelut olivat osa Japanin Hollannin Itä-Intian sotaretkeä toiseen maailmansotaan kuuluneessa Tyynenmeren sodassa, jossa liittoutuneet ja Japani taistelivat Borneon saaren hallinnasta Brittiläisellä Borneolla ja Hollannin Itä-Intiassa. Pikkukultakuoriainen on lehtisarviaisiin (Scarabaeidae) kuuluva kovakuoriaislaji. Alvin Eliot "Al" Roth on yhdysvaltalainen taloustieteilijä. Roth palkittiin vuonna 2012 Nobelin taloustieteen palkinnolla yhdessä Lloyd Shapleyn kanssa. Tämä on luettelo näyttelijä Marilyn Monroen saamista palkinnoista ja ehdokkuuksista. Alexander ”Alex” Proyas on australialainen elokuvaohjaaja, -tuottaja ja -käsikirjoittaja. Hänet tunnetaan erityisesti fantasia- ja tieteiselokuvistaan. USS Jeannette oli napatutkimusalus, joka vuosina 1879–1881 teki George W. De Longin komennossa huono-onnisen matkan arktisille alueille. Juututtuaan jäihin ja ajelehdittuaan lähes kaksi vuotta Itä-Siperian merellä alus pääsi irti jäistä, mutta juuttui uudestaan, murskaantui ja upposi. Uppoamispaikka on 560 kilometrin päässä Siperian pohjoisrannikolta. De Long ja suurin osa miehistöstä pääsi maihin Lenajoen suistoon, mutta myöhemmin monet menehtyivät, De Long heidän joukossaan. Mehsana tai Mahesana on Intian Gujaratin osavaltiossa sijaitseva kaupunki, joka toimii Mehsanan piirikunnan hallintokeskuksena. Kaupungin nähtävyyksiin lukeutuu muun muassa Rajmahal-palatsi sekä vanha kaupunginportti. Lähellä sijaitsevassa kylässä nimeltä Modhera on Suryalle omistettu temppeli. Molukit on provinssi Indonesiassa. Se muodostuu Indonesian itäosissa, Sulawesin ja Uusi-Guinean saarten välissä sijaitsevasta Molukkien saariryhmän eteläosista. Saariryhmän pohjoisosat kuuluvat Pohjois-Molukkien provinssiin. Molukkien ja Pohjois-Molukkien provinssit olivat samaa provinssia vuoteen 1999, jolloin Molukkien saaristo jaettiin kahteen provinssiin. Positano on kunta Salernon maakunnassa, Campanian alueella Italiassa, noin 10 kilometriä Sorrentosta itään. Se sijaitsee Sorrenton niemimaalla, Salernonlahden pohjoisrannalla. Kunnassa on noin 4 000 asukasta, ja sen pinta-ala on 8,65 neliökilometriä. Suomen Punainen Kaarti oli 26. tammikuuta 1918 muodostettu puolisotilaallinen joukko. Se toimi Suomen sisällissodassa sodan punaisen puolen eli kansanvaltuuskunnan armeijana. Yleiskielessä siitä käytetään nimitystä punakaarti. Suomessa toimi 1900-luvun alussa myös muita samalla nimellä kutsuttuja joukkoja. SPK:n toiminta päättyi viimeisten punakaartilaisten antautuessa saksalaisille joukoille 5. toukokuuta 1918. Käytännössä sen rippeet olivat kuitenkin taistelleet ilman sodanjohtoa jo 25. huhtikuuta lähtien, jolloin ylipäällikkö Kullervo Manner ja suurin osa yleisesikunnasta pakeni Neuvosto-Venäjälle. Isidor Isaac Rabi oli yhdysvaltalainen fyysikko. Hän toimi New Yorkin Columbian yliopistossa vuodesta 1929 ja oli fysiikan professori vuodesta 1935. Vuonna 1944 hän sai Nobelin fysiikanpalkinnon kehittämästään molekyylisuihkumenetelmästä, jolla voidaan määrittää ytimien magneettisia momentteja. Saros oli antiikin aikainen kaupunki ja kaupunkivaltio (polis) samannimisellä saarella Kreikassa. Sen tarkkaa sijaintia ei tunneta. Faith Spotted Eagle on yhdysvaltalainen poliitikko ja kansalaisaktivisti. Hän kuuluu Yhdysvaltain alkuperäisasukkaiden jälkeläisiin. Faith Spotted Eagle tunnetaan erityisesti intiaanireservaattien läpi suunniteltujen öljyputkien äänekkäänä vastustajana. Ruinas on kaupunki ja kunta Italiassa Sardinian hallintoalueella Oristanon maakunnassa. Kunnassa on arviolta 667 asukasta ja sen pinta-ala on 30,46 neliökilometriä. Se sijaitsee 359 metrin korkeudella merenpinnan yläpuolella. Unna ja Nuuk on 20. tammikuuta 2006 ensi-iltansa saanut suomalainen koko perheen elokuva. Saara Cantellin ohjaamassa sekä Joona Tenan ja Sami Keski-Vähälän käsikirjoittamassa elokuvassa näyttelijöinä ovat muun muassa Rosa Salomaa, Toni Leppe, Esko Salminen, Meri Nenonen, Jenni Banerjee ja Tommi Korpela. Naomi Klein on kanadalainen toimittaja, kirjailija, professori ja aktivisti. Hänet tunnetaan erityisesti globalisaatiota ja kapitalismia arvostelevista teoksistaan No Logo (2000), Tuhokapitalismin nousu (2007) ja Tämä muuttaa kaiken (2014). Klein on vuodesta 2018 viestinnän, kulttuurin ja feminismin tutkimuksen professori Rutgersin yliopistossa. MS Warun oli Stockholms Rederi AB Svean rahtialus, joka pakko-otettiin toisen maailmansodan alkaessa apuristeilijäksi Ruotsin merivoimille. Sodan jälkeen alus palautettiin omistajilleen. (357439) 2004 BL86 (kirjoitetaan myös (357439) 2004 BL86) on Aurinkoa kiertävä pikkuplaneetta, joka kuuluu Maan lähelle tuleviin Apollo-asteroideihin. Tämä pikkuplaneetta löytyi LINEAR-ohjelmalla 30. tammikuuta 2004. Tämä asteroidi ohitti Maan noin 1,2 miljoonan kilometrin etäisyydeltä 26. tammikuuta 2015 (Tämä vastaa 3,1 kertaa Maan ja Kuun välistä etäisyyttä). Se oli läheisin Maapallon ohitus, jonka tämä pikkuplaneetta tulee tekemään seuraavien kahden vuosisadan aikana. Tämä oli myös pienin etäisyys, mille tunnettu tämän kokoluokan asteroidi tulee Maata, kunnes 1999 AN10 ohittaa Maan vuonna 2027. Ruusunätkelmä on Euroopassa kasvava myrkyllinen nätkelmälaji. Ruusunätkelmä on yksivuotisen tuoksuherneen lähisukulainen. Romanian patriarkka on Romanian ortodoksisen kirkon päämies. Patriarkan koko titteli on "Hänen Autuutensa, Jumalan armosta [Nimi] Bukarestin arkkipiispa, Muntenian ja Dobrudzhan metropoliitta, Caesarea valtaistuimen paikan pitäjä ja Romanian ortodoksisen kirkon patriarkka ". Steven Frederic Seagal [sɪ'ɡɑːl] on yhdysvaltalainen näyttelijä, tuottaja, muusikko ja ajoittainen käsikirjoittaja, joka on tunnettu toimintaelokuvistaan. Hän on ollut vuodesta 2016 lähtien Venäjän kansalainen. Seagalilla on 7. danin musta vyö aikidossa ja hän on myös opettanut aikidoa Japanissa. Hänelle on myönnetty myös arvonimi Shihan, joka tarkoittaa ”arvostettua opettajaa”. Ronald Hainsey on yhdysvaltalainen entinen jääkiekkoilija, pelipaikaltaan puolustaja. Hän pelasi ammattilaisurallaan 17 kauden aikana NHL-liigassa 1 132 ottelua tehden niissä tehot 59+252=311. Kaudella 2016–2017 Hainsey voitti Stanley Cupin pelatessaan Pittsburgh Penguinsissa. Hainsey ilmoitti lopettavansa ammattilaisuransa huhtikuussa 2021 oltuaan vuoden pelaamatta. Europoort on Rotterdamin satamaan kuuluva satama-alue ja teollisuusalue Rotterdamissa, Alankomaissa. Satama rakennettiin vuosina 1958–1981 Reinjokeen kuuluvan Nieuwe Maas -joen suuhaaralle. Satamaan voivat tulla alukset, joiden syväys on enintään 24 metriä. Degerön kartano on kartano Helsingissä Laajasalon kaupunginosassa. Saaren itärannalla Yliskylän osa-alueella sijaitseva kartano perustettiin 1600-luvulla, mutta sen nykyinen päärakennus ja maisemapuisto ovat peräisin 1800-luvulta. Viiruhippiäisnappari on Keski- ja Etelä-Amerikassa tavattava tyranneihin kuuluva varpuslintu. Leopold Kronecker oli preussinjuutalainen matemaatikko. Luuseri on Albert Brooksin ohjaama yhdysvaltalainen draamakomedia vuodelta 1996. Brooks on tehnyt myös elokuvan käsikirjoituksen yhdessä Monica Johnsonin kanssa ja näyttelee elokuvan pääosaa. Naispääosassa hänen äitiään esittää Debbie Reynolds. Elokuvan tarinassa neuroottinen, kahdesti eronnut tieteiskirjailija muuttaa takaisin äitinsä luo selvittääkseen elämäntilannettaan. Bolgaarit olivat turkkilaisia soturiheimoja, jotka elivät Pontisella arolla ja Volgan alueella 600-luvulla. Heidät tunnettiin Volgan ja Uralin alueella nomadiratsastajina, mutta joidenkin tutkijoiden mukaan heidän etniset juurensa voidaan jäljittää Keski-Aasiaan. Yleisradiovero on Yleisradion rahoittamiseen Suomessa vuosittain kerättävä vero. Sen kerääminen aloitettiin vuonna 2013 korvaamaan aiemmin käytössä ollutta, niin ikään Ylen rahoitusta varten kerättyä televisiomaksua. Yle-veroa maksetaan sekä henkilö- että yritysverotuksessa. Veroa tulee maksaa, vaikka ei käyttäisi Ylen palveluita lainkaan. Museum of the City of New York on taidegalleria ja museo New Yorkissa. Museon kokoelmiin kuuluu maalauksia, piirustuksia, grafiikkaa, valokuvia, pukuja, koriste-esineitä ja huonekaluja ja monia asiakirjoja. Museorakennus on tehty tiilestä ja kalkkikivestä. Rakennus valmistui vuonna 1930. Museon pääsymaksu on aikuiselta 10 dollaria. Puola lähetti uhkavaatimuksen Liettualle 17. maaliskuuta 1938. Uhkavaatimus edellytti, että Liettua aloittaisi diplomaattiset suhteet Puolan kanssa kahden vuorokauden kuluessa. Uhkavaatimuksen mukaan Liettuan kieltäytyessä Puola aloittaisi sodan Liettuaa vastaan. Liettua oli kieltäytynyt solmimasta tavanomaisia diplomaattisuhteita, koska Puola oli 1920-luvun alusta lähtien miehittänyt Liettuan pääkaupunkinaan pitämää Vilnaa. Uhkavaatimuksen johdosta Liettua solmi diplomaattisuhteet Puolan kanssa. Aron (Ari) Pitkänen oli suomalainen toimittaja, kansanedustaja ja kirjailija. Ryan Curran Arcidiacono on yhdysvaltalais-italialainen koripalloilija, pelipaikaltaan pelintekijä. Perdasdefogu on kaupunki ja kunta Italiassa Sardinian hallintoalueella Nuoron maakunnassa. Kunnassa on arviolta 1 937 asukasta ja sen pinta-ala on 77,75 neliökilometriä. Se sijaitsee 600 metrin korkeudella merenpinnasta. Herbjørn Sørebø oli norjalainen politiikan toimittaja, joka työskenteli yli 30 vuotta NRK:lla muun muassa suurkäräjätoimittajana, vaalitenttaajana, sisäpolitiikan uutispäällikkönä sekä ohjelmapäällikkönä. Lisäksi häneltä ilmestyi yli 50 kirjaa, joiden joukossa oli sekä tieto- että kaunokirjoja. Sørebø oli uusnorjan puolestapuhuja. Raakkuunjärvi on laskettu järvi Satakunnassa. Se kuuluu Eurajoen vesistöön ja sijaitsee Kiukaisten pohjoisosissa Eurassa lähellä Nakkilan rajaa. Järven vedenpinnan korkeutta on joskus laskettu, ja pinnanlaskun seurauksena saatiin laaja vesijättö. Järveä on nykyään kunnostettu lintujärveksi metsästystä silmällä pitäen. Mirror’s Edge on ensimmäisestä persoonasta eli pelihahmon näkökulmasta kuvattu toimintaseikkailupeli, jonka kehitti ruotsalainen EA Digital Illusions CE (DICE). Electronic Arts julkaisi sen PlayStation 3- ja Xbox 360 -alustoille marraskuussa 2008, ja Windows-versio ilmestyi seuraavan vuoden tammikuussa. Mirror’s Edge käyttää Unreal Engine 3 -pelimoottoria, joka sisältää Illuminate Labsin ja DICEn yhteistyönä kehittämän valaistustekniikan. John Michael Bishop on yhdysvaltalainen lääketieteilijä, joka sai vuonna 1989 Nobelin lääketieteen palkinnon yhdessä Harold E. Varmusin kanssa syöpätutkimuksesta. Katatjuta eli Olgavuoret on yli 30 kupolin muotoisen kallioharjanteen muodostama vuorijono Australian Pohjoisterritoriossa. Koko kalliorykelmä on laajuudeltaan 30 neliökilometriä. Se sijaitsee parikymmentä kilometriä Ulurun vuoresta länteen. Kylkiluunkohottajalihakset kuuluvat sisäänhengityslihaksiin. Ne kulkevat rintanikamien poikkihaarakkeista kaudaalisesti seuraavan nikaman kohdalla olevaan kylkiluuhun ja sen kraniaalireunaan. Supistuessaan kylkiluunkohottajalihakset nostavat kylkiluita, jolloin rintaontelon tilavuus kasvaa ja sisäänhengitys voi tapahtua. Ruso-orneero on orneeroiden heimoon kuuluva varpuslintu. HV71 on jönköpingiläinen jääkiekkoseura Ruotsista. Se on perustettu vuonna 1971, ja se pelaa kaudella 2022-2023 Ruotsin korkeimmalla sarjatasolla SHL:ssa. Amerikanlumimarja eli lumimarja on koristekasvina viljelty pensaslaji, joka esiintyy alkuperäisenä läntisessä Pohjois-Amerikassa. Se muodostaa juurivesojen avulla tiheitä kasvustoja. Pensas kasvaa yhdestä kahteen metriä korkeaksi. Lehdet ovat 2–5 senttimetrin mittaisia, soikeita tai leveän soikeita, ehyitä, lähes kaljuja. Tertussa on 3–8 pientä, vaaleanpunaista, viisilukuista kukkaa. Kukista kehittyvät luumarjat ovat valkoisia, mehukkaita ja pehmeitä, 1–1,5 senttimetrin kokoisia. Amerikanlumimarja on myrkyllinen ihmiselle. Venus ja Mars on italialaisen taiteilijan Sandro Botticellin maalaus noin vuodelta 1483. Se esittää antiikin Rooman rakkauden ja kauneuden jumalatarta Venusta ja antiikin Rooman sodan jumalaa Marsia. Teoksessa Venus on valppaana, hereillä ja antaa rauhassa neljän faunin varastaa Marsin aseet. Botticelli maalasi teoksen häälahjaksi Vespucci-nimisen suvun edustajalle. Siihen viittaavat teoksessa hääkellot ja ampiaiset. Ampiaiset olivat Vespucci-suvun tunnuseläimiä. Ranskan Grand Prix 2005 oli Formula 1 -kauden 10. osakilpailu, joka ajettiin Magny-Coursin radalla Ranskassa 1. - 3. heinäkuuta 2005. Kilpailun voitti Renault'n Fernando Alonso. Toinen oli Kimi Räikkönen. Kolmas oli Michael Schumacher. Gianoberto Maria Carlo Bugatti oli italialainen autoinsinööri ja -muotoilija. Hän oli osoittanut kykynsä autojen suunnittelijana jo 1920-luvun lopulle tultaessa. Hänet tunnetaan paremmin nimellä Jean Bugatti. Take On Helicopters on Bohemia Interactiven kehittämä lentosimulaattori, joka keskittyy siviilihelikoptereihin. Pelissä pääsee lentämään satojen neliökilometrien kokoisilla, oikeaan karttadataan perustuvilla pelialueilla. Peli julkaistiin 27. lokakuuta 2011 Microsoft Windows-alustalle. 15. maaliskuuta 2012 pelille julkaistiin ensimmäinen lisäosa nimeltään Take On Helicopters: Hinds. Estadio Nacional Julio Martínez Prádanos on Ñuñoassa, Chilessä sijaitseva urheiluareena. Se on Chilen kansallisstadioni ja on 46 000 ihmisen kapasiteetillaan maan suurin urheiluareena. Areena on tunnettu lähinnä jalkapallokentästään, mutta jalkapallokentän lisäksi samaan kompleksiin kuuluvat muun muassa tenniskenttä, allastilat, kuntosali, pyöräilystadion sekä BMX-rata. Chilen jalkapallomaajoukkue sekä CF Universidad de Chile käyttävät areenaa kotistadioninaan. Helmi Levyt on suomalainen levy-yhtiö, jonka johtajana toimii Arwi Lind. Lind on myös yrityksen perustaja ja soittaa itse monilla Helmi-julkaisuilla. Levy-yhtiö sai alkunsa Savonlinnassa, mutta toimii nykyään Helsingissä. Helmi-levyjen ensimmäinen julkaisu oli Joose Keskitalon 7" vinyyli-EP vuonna 2004. Janina Maria Andersson on suomalainen poliitikko. Hän oli vihreiden kansanedustaja Varsinais-Suomen vaalipiiristä vuosina 1995–2011 ja Turun kaupunginvaltuuston jäsen vuosina 1992–2004 sekä uudelleen 2013 alkaen. Kuitinmäen koulu, lempinimeltään "Kuittari", on uusi yhtenäinen peruskoulu Olarissa, Espoossa. Entinen Kuitinmäen ylä- ja Tähtiniityn alakoulu yhdistyivät 1.8.2017. Pääsääntöisesti yläluokkien (7-9) käytössä olevassa rakennuksessa jatkettiin toimintaa peruskorjauksen jälkeen tammikuussa 2010. Saneerauksen tärkein syy oli talotekniikan uusiminen etenkin ilmanvaihdon kohdalta nykymääräysten mukaiseksi. Nyt automatiikka valvoo sisäilmanlaatua jokaisessa tilassa ja hiilidioksidipitoisuus on tarkastettavissa digitaalisista mittareista. Alaluokkien (1-6) käytössä olevat tilat peruskorjataan ja laajennetaan noin seitsemän vuoden kuluttua. Sen sijaan alaluokkien käyttämä piha-alue on jo peruskorjattu perusteellisesti muuttaen se samalla lähiliikuntapaikaksi. Myös autojen pysäköintialuetta laajennettiin. Dildo on paikkakunta Newfoundlandin saarella, Kanadassa. Se sijaitsee noin sadan kilometrin päässä St. John'sista. Vuonna 2016 paikkakunnalla asui runsas 1 200 ihmistä. Paikkakunnan rannikolla sijaitsee samanniminen saari. 2C-B eli 2,5-dimetoksi-4-bromifenetyyliamiini on psykedeeli, joka kuuluu 2C-kemikaalien ryhmään. Ihmisissä se toimii päihteenä sitoutumalla osittaisagonistina 5-HT2A-serotoniinireseptoriin. 2C-B luokiteltu laittomaksi huumeeksi monissa maissa. 2C-B tunnetaan muun muassa myös nimillä BDMPEA, MFT ja α-desmetyyli-DOB. Emanuel Aromaa oli suomalainen suutari ja poliitikko, joka toimi SDP:n kansanedustajana vuosina 1907–1918, 1924–1927 ja 1929–1933. Calouste Gulbenkian -säätiö on yksityinen mutta yleishyödyllinen portugalilainen säätiö. Sen tavoitteet ovat taiteiden, hyväntekeväisyyden, koulutuksen ja tieteiden alalla. Armenialaista alkuperää olleen öljyalan liikemiehen Calouste Sarkis Gulbenkianin testamentin määräyksestä perustetun säätiön säännöt on hyväksytty 1956. Hannover Scorpions on Hannoverin kaupungissa Saksassa pelaava jääkiekkoseura. Seura pelaa saksan kolmanneksi ylimmän sarjatason jääkiekkoliigassa, Oberligassa. Vuosina 1996–2013 seura pelasi saksan korkeimmalla sarjatasolla DEL-liigassa. Seura perustettiin läheisessä Wedemarkissa vuonna 1975 nimellä ESC Wedemark. Ennen muuttoaan Hannoveriin seura käytti lyhyen aikaa myös nimiä Wedemark Wild Cats ja Wedemark Scorpions. Nykyisen nimensä seura sai paikalliselta rock-yhtye Scorpionsilta. Virsikantele eli psalmodikon on Pohjoismaissa 1800-luvun alkupuolella kehitetty, jousella soitettava yksikielinen kielisoitin eli monokordi. Sen tarkoituksena oli alun perin kirkkolaulun tason parantaminen, mutta soittimen käyttöalue on sittemmin laajentunut. Etelämeren laulu on Walter Langin ohjaama yhdysvaltalainen musikaalikomediaelokuva vuodelta 1942. Etelämeren laulun käsikirjoittajina toimivat Joseph Schrank, Robert Pirosh, Robert Ellis ja Helen Logan. 20th Century Fox tuotti elokuvan. Jacques Charrier on ranskalainen näyttelijä ja kuvataiteilija. Hänen näyttelijäuransa kulta-aikaa oli 1960-luku, jolloin hän näytteli lukuisissa ranskalaisissa ja italialaisissa elokuvissa. Triana Iglesias Holten on norjalainen näyttelijä, juontaja ja malli. Hän on näytellyt muun muassa norjalaisessa komediaelokuvassa Tina & Bettina sekä esiintynyt Madconin musiikkivideoilla. Iglesias on juontanut Norjan Paratiisihotellia sen kaikilla kahdeksalla tuotantokaudella ja osallistunut Norjan Tanssii tähtien kanssa -ohjelmaan. Hän on esiintynyt mallina muun muassa Playboy- ja FHM-lehtien eri maiden versioissa sekä ruotsalaisen alppihiihtäjä Jon Olssonin suksissa. Iglesias on seurustellut kesästä 2015 lähtien suomalaisen rap-artisti Mikael Gabrielin kanssa ja he kihlautuivat joulukuun lopussa 2016. Seitsemän samuraita on Akira Kurosawan ohjaama elokuva vuodelta 1954. Sen tapahtumat sijoittuvat 1500-luvun Japaniin. Erään kylän maanviljelijät kyllästyvät kylää vainoaviin rosvoihin ja pestaavat suojakseen seitsemän rōninia eli isännätöntä samuraita. Valkoisen talon kansliapäällikkö on Valkoisen talon korkea-arvoisin työntekijä. Tehtävä on nykyinen vastine aiemmalle presidentin yksityissihteerille. Tehtävä virallistettiin presidentin avustajan nimikkeellä vuonna 1946, ja nykyisen nimensä se sai vuonna 1961. Hei me nauretaan on John Landisin ohjaama yhdysvaltalainen komediaelokuva vuodelta 1977. Erillisistä sketseistä koostuvan episodielokuvan käsikirjoittajia ovat David Zucker, Jim Abrahams ja Jerry Zucker, joiden ZAZ-nimellä tunnettu tii­mi teki pari vuotta myöhemmin läpimurron farssikomediallaan Hei, me lennetään!. Tätä elokuvaa tehdessä he, samoin kuin ohjaaja John Landis, olivat vielä uransa alussa. Elokuvan sketseihin saatiin kuitenkin nimekkäitä näyttelijöitä, kuten Donald Sutherland, George Lazenby ja Bill Bixby. Suolaisuus eli saliniteetti tarkoittaa veden suolapitoisuutta. Se ilmoitetaan yleensä massapromilleina (‰) eli -tuhannesosina. Valtameriveden suolaisuus on tavallisesti 34,5–35 ‰, eli kilogrammassa valtamerivettä on suolaa noin 35 grammaa. Murtoveden suolaisuus on alle 24,7 ‰. Stockmann on Lindex Groupin tavarataloketju ja konsernin aiempi toiminimi. Ruskolakkirastas on rastaiden heimoon kuuluva varpuslintu. It’s Mashed Potato Time on yhdysvaltalaisen laulajan Dee Dee Sharpin ensimmäinen studioalbumi. Albumi julkaistiin vuonna 1962. Irma Anitra Karto-Härmä oli suomalainen tanssija, näyttelijä ja kirjailija. Hän toimi ohjaajana Helsingin Naisvoimistelijoissa. Karto avioitui 1938 voimistelunopettaja Mauno Heinosen kanssa, joka kaatui talvisodassa 2. maaliskuuta 1940. Kartolle myönnettiin Pro Finlandia -mitali 1956. Hän kuoli 47-vuotiaana ja hänet on haudattu Helsinkiin Hietaniemen hautausmaalle. HMS H6 oli Britannian kuninkaallisen laivaston vuonna 1915 vesillelaskettu H-luokan sukellusvene. Einar Østby oli norjalainen maastohiihtäjä, joka kilpaili 1960-luvun alussa. Hän sai hopeaa 4 × 10 km viestissä Squaw Valleyn vuoden 1960 olympialaisissa, joissa hän myös sijoittui neljänneksi 15 kilometrin hiihdossa. Nikita Mihalkov on venäläinen elokuvaohjaaja ja näyttelijä. Hän on tehnyt klassikkofilmatisointeja, kuten Anton Tšehovin tekstiin perustuvan elokuvan Keskeneräinen sävelmä mekaaniselle pianolle (1977). Mihalkov on työskennellyt myös kansainvälisesti: elokuva Mustat silmät (1987) tehtiin Italiassa. InterContinental Hotels Group PLC (IHG) on brittiläinen pörssiyhtiö, joka omistaa useiden kansainvälisten hotelliketjujen tuotemerkit ja operoi ketjujen hotelleja useimmiten franchising-periaatteella. IHG:n hotelliketjuja ovat InterContinental, Holiday Inn, Holiday Inn Express, Crowne Plaza, Candlewood Suites, Even Hotels, Hualuxe, IHG Army Hotels, Hotel Indigo, Kimpton Hotels ja Staybridge Suites. Vuonna 2015 IHG oli noin 4 800 hotellillaan maailman kolmanneksi suurin hotelliyhtiö Wyndham Worldwiden ja Choice Hotels Internationalin jälkeen. Huoneiden määrällä mitattuna IHG oli vuonna 2014 maailman suurin hotelliyhtiö 686 873 huoneellaan. He olivat urheita miehiä tai He olivat kaikki urhoollisia miehiä on Fritz Langin ohjaama yhdysvaltalainen lännenelokuva vuodelta 1941. Elokuvan keskeisimmissä rooleissa ovat Robert Young, Randolph Scott, Dean Jagger ja Virginia Gilmore. ActRaiser on Quintet-peliyhtiön kehittämä ja Enixin alun perin vuonna 1990 julkaisema videopeli Super Nintendo Entertainment System -konsolille. Peli koostuu ajalleen tyypillisten tasohyppelytasojen ja simulaatioelementtien yhdistelmästä. Peli julkaistiin sen verran aikaisin konsolin elinaikana, että Japanissa ja Yhdysvalloissa sitä pidetään SNES:n julkaisupelinä. Euroopan julkaisu tapahtui lähes vuoden konsolin julkaisua myöhemmin. Roland Meinl Musikinstrumente Gmbh & Co on Saksan Gutenstettenissä toimiva soitinvalmistaja. Ronald Meinlin vuonna 1951 käynnistämän yrityksen tunnetuimpia tuotteita ovat Meinl-merkillä myytävät symbaalit ja muut lyömäsoittimet. Yrityksen muihin tuotemerkkeihin lukeutuvat esimerkiksi Ortega-kitarat ja Nino-lyömäsoittimet. Mangaanidioksidi, mangaani(IV)oksidi, (MnO2) on musta, jauhemainen suola, joka tunnetaan myös nimillä ruskokivi ja pyrolusiitti-nimisenä mineraalina. Mangaanidioksidi on lähes poikkeuksetta teollisuuden lähtöaineena muita mangaanisuoloja valmistettaessa. Mangaanidioksidia käytetään tavallisissa kuivapareissa, paristojen keskeisissä rakennuspaloissa, joissa se pelkistyy alemmalle hapetusluvulle. Kuorma-autonkuljettaja on kuorma-auton kuljettamisesta vastaava henkilö. Mikäli kuorma-autoon on kytketty tai kytkettävissä myös perävaunu, kutsutaan kuljettajaa puhekielessä usein rekkakuskiksi. Kuorma-autonkuljettajan tehtäviä ovat kuljettaa kuorma-autolla rahti, ja huolehtia tavaran toimituksesta määräaikaan mennessä. Kuorma-autonkuljettajat työskentelevät kuljetusyrityksissä tai itsenäisinä yrittäjinä. Kuorma-autonkuljettajalta edellytetään ADR-ajolupaa, jos hän kuljettaa vaarallisia aineita yli vapaarajan. Kaavin terveysasema on Kaavin kunnassa Pohjois-Savossa toimiva julkisen palvelun terveysasema. Terveysaseman sairaanhoitaja palvelee arkisin kello 8-16, perjantaisin kello 15 saakka. Terveyspalvelujen tuottamisesta vastaa Pohjois-Savon sairaanhoitopiirin Kysteri-liikelaitos. Henri Joseph Marie Dulieux oli ranskalainen miekkailija. Hän kilpaili vuoden 1936 kesäolympialaisissa Berliinissä saaden pronssia kalvan joukkuekilpailussa. Hän osallistui kalvassa myös yksilökilpailuun. Muurahaiskuoriaiset (Thanasimus) on kirjokuoriaisten (Cleridae) heimoon kuuluva kovakuoriaissuku. Suvun lajimäärä vaihtelee eri lähteissä. Ainakin kaksi muurahaiskuoriaisten sukuun kuuluvaa lajia elää Suomessa. Suvun edustajia esiintyy pääasiassa Euroopassa ja Pohjois-Amerikassa. Dibromimetaani on hiilen ja bromin yhdiste, jota kutsutaan myös nimillä metyleenidibromidi ja metyleenibromidi. Sen kemiallinen kaava on CH2Br2. Dibromimetaani on normaaliolosuhteissa olomuodoltaan väritöntä nestettä, joka liukene veteen 1,2 g/100 ml (15 °C). Yhdiste on palamatonta ja sen höyry on ilmaa raskaampaa. Dibromimetaanin moolimassa on 173,835 g/mol, sulamispiste -52,7 °C, kiehumispiste 97 °C, tiheys 2,5 g/cm3 ja CAS-numero 74-95-3. Milan Škriniar on slovakialainen jalkapalloilija, pelipaikaltaan keskuspuolustaja. Hän on pituudeltaan 188-senttimetrinen. Hän edustaa Ranskan Ligue 1:ssa pelaavaa Paris Saint-Germainia. Hän on pelannut Slovakian A-maajoukkueessa vuodesta 2016. Kalevi Johannes Laurila oli suomalainen hiihtäjä ja olympiamitalisti. Samppanjaa ja syrjähyppyjä on brittiläinen romanttinen komedia vuodelta 1973. Sen on ohjannut Melvin Frank, joka myös laati elokuvan käsikirjoituksen yhdessä Jack Rosen kanssa. Elokuvan pääosia näyttelevät George Segal ja Glenda Jackson, joka voitti roolistaan Oscarin. Lomman kunta on Skånen läänissä sijaitseva Ruotsin kunta. Maakuntajaossa se kuuluu Skåneen. Kunnan keskustaajama on Lomma. Olof Wilhelm Toussaint Enckell oli suomalainen kirjailija ja kirjallisuudentutkija. Enckell toimi Helsingin yliopiston ruotsinkielisen kirjallisuuden professorina vuosina 1950–1967. Victoria Pedretti on yhdysvaltalainen näyttelijä. Hän on tunnettu muun muassa rooleistaan televisiosarjoissa The Haunting of Hill House, The Haunting of Bly Manor ja You. Dirty Pretty Things on vuonna 2002 ensi-iltansa saanut Stephen Frearsin ohjaama elokuva, joka kertoo maahanmuuttajista ja pimeästä työvoimasta. Pasilankatu on pohjois–etelä-suuntainen katu Helsingin Pasilassa. Pasilankatu toimii Länsi-Pasilan ja Keski-Pasilan osa-alueiden rajana, ja se on tärkeä liikenneväylä. Pasilankatu alkaa etelässä Veturitien risteyksestä ja päättyy pohjoisessa Radiokadun liikenneympyrään. Kanakkiluhtakana on rantakanoihin kuuluva harvinainen kurkilintu. Se on nimetty monia lintulajeja tieteelle kuvanneen Frédéric de Lafresnayen mukaan. Amorphis on suomalaisen Amorphiksen ensimmäinen single. Se julkaistiin vuonna 1991 levymerkillä Relapse Records. Benjamin Balleret on monacolainen tennispelaaja. Parhaimmillaan hän on sijoittunut ATP-maailmanlistalla kaksinpelissä sijalle 204 kesäkuussa 2006 ja nelinpelissä sijalle 508 marraskuussa 2008. Hän on edustanut Monacoa Davis Cupissa 21 maaottelussa vuosina 2004–2010. Magnesiumbromidi (MgBr2) on magnesium- ja bromidi-ionien muodostama epäorgaaninen ioniyhdiste. Yhdistettä voidaan käyttää katalyyttinä ja reagenssina orgaanisen kemian synteeseissä ja lääketieteessä. Marc Webb on yhdysvaltalainen musiikkivideo- ja elokuvaohjaaja. Paloauto on palo- ja pelastustoimen tehtävien hoitamiseen tarkoitettu auto. Paul John Keating oli Australian pääministeri 1991–1996. Hän oli myös Australian työväenpuolueen puheenjohtaja. Matematiikassa ja erityisesti funktionaalianalyysissä konvoluutio on kahden funktion ja välille määritelty operaatio, joka tuottaa uuden funktion . Konvoluutiota käytetään tilastotieteessä, signaalinkäsittelyssä ja differentiaalilaskennassa. Erityisesti diskreettiä konvoluutiota käytetään digitaalisessa signaalinkäsittelyssä signaalin suodattamiseen. Vaeltajat on Olga Tokarczukin romaani vuodelta 2007. Tapani Kärkkäisen suomentamana kirjan julkaisi Otava vuonna 2012. Aavejuna on yhdysvaltalaisen kirjailija Clive Cusslerin 1981 julkaistu seikkailuromaani. Kirja on Cusslerin viides Dirk Pitt -sarjan teos, ja se julkaistiin vuonna 1981. Teoksen tapahtuma-aika on vuosi 1989. Luciano Spalletti on italialainen jalkapallovalmentaja ja entinen pelaaja. Elokuusta 2023 lähtien hän on toiminut Italian jalkapallomaajoukkueen päävalmentajana. Tony Hawk’s Pro Skater 4 on rullalautailuaiheinen videopeli ja osa Tony Hawk’s -pelisarjaa. Pro Skater 4 poikkeaa sarjan aikaisemmista osista, joissa pelaajan on selvittävä annetuista tehtävistä rajatussa ajassa. Nelososassa kullakin tasolla saa viipyä haluamansa ajan. Veikko Sakari Jääskeläinen oli suomalainen taloustieteilijä ja Helsingin kauppakorkeakoulun kansainvälisen yritysrahoituksen professori. Hän oli Helsingin kauppakorkeakoulun liiketaloustieteen professori, Valmet Oy:n talousjohtaja ja Helsingin kauppakorkeakoulun kansainvälisen keskuksen johtaja. Kansainvälisen yritysrahoituksen professori hän oli vuodesta 1986 ja rehtori vuodesta 1992. Hän tutki budjetointia, strategista suunnittelua ja kansainvälistä rahoitusta. Hän oli Suomalaisen Tiedeakatemian jäsen vuodesta 1974. Anssi Mauno Heikki Rauramo on suomalainen entinen Kokoomuksen kansanedustaja ja entinen Helsingin kaupungin liikuntatoimen johtaja. Hän oli aikanaan Suomen parhaita koripalloilijoita. Kansanedustajana Rauramo toimi 1987–1998. Sotilasarvoltaan hän on reservin kapteeni. Ashton Eaton on yhdysvaltalainen uransa jo lopettanut yleisurheilun moniottelija. Hän on kymmenottelun kaksinkertainen olympiavoittaja, kaksinkertainen maailmanmestari ja entinen maailmanennätysmies. Kaatuneitten muistopäivä, jota vietetään toukokuun kolmantena sunnuntaina, on Suomen aluetta ja suomalaisia koskettaneissa sodissa tai muissa taisteluluonteisissa toimissa, kuten rauhanturvaamistehtävissä, kaatuneiden sekä taistelujen aikana ja niiden päättymisen jälkeen muillakin tavoin sodan takia kuolleiden, kuten teloitettujen ja vankileireillä menehtyneiden, muistoksi vietettävä päivä. Liettuan tasavallan liberaalien liike on Liettuassa toimiva keskusta-oikeistolainen, liberaali ja konservatiiviliberaali puolue. Vuonna 2006 perustettu puolue on Euroopan liberaalidemokraattien liiton ryhmän jäsen. Puolueen perustajat olivat Liberaalin ja keskustalaisen liiton toisinajattelevia jäseniä. Puolueen nykyisenä puheenjohtajana toimii Eligijus Masiulis. Cyril Lionel Robert James oli marxilainen yhteiskuntateoreetikko, toimittaja ja kirjailija. Trinidad ja Tobagossa syntynyt James muutti Lontooseen vuonna 1933. Hän osallistui aktiivisesti trotskilaiseen maailmanliikkeeseen. Jet Propulsion Laboratory on Nasan omistama ja California Institute of Technology-yliopiston hallinnoima avaruustekniikkakeskus La Cañada Flintridgen kaupungissa Kaliforniassa, Yhdysvalloissa. JPL:ssä toimii tällä hetkellä yli 6 000 työntekijää. Siellä on myös suuret satelliittien testauslaitokset. JPL:n vuosibudjetti oli 2000-luvun alussa noin 1,3 miljardia dollaria, josta 60% kuluu planeettatutkimukseen ja 20% maan kaukokartoitukseen. Ildefonso Falcones de Sierra on espanjalainen kirjailija ja asianajaja. Gloucesterin tuomiokirkko eli Pyhän Pietarin sekä Pyhän ja Jakamattoman Kolminaisuuden tuomiokirkko (the Cathedral Church of St Peter and the Holy and Indivisible Trinity), on pääosin vuosina 1089–1499 rakennettu kirkkorakennus Gloucesterissa Lounais-Englannissa. Alkuaan luostarikirkkona toiminut rakennus on 130 metriä pitkä ja 44 metriä leveä ja sen neljällä fiaalilla (pienoistornilla) varustettu keskitorni kohoaa maamerkiksi 69 metrin korkeuteen. Satojen vuosien ajan täydennetyssä ja muokatussa rakennuksessa voi nähdä kaikki Englannin keskiaikaiset rakennustyylit ja se on ainutlaatuisen huomattava nähtävyys maan romaanisesta ja goottilaisesta arkkitehtuurista. Manuel Beltrán Martinez on espanjalainen maantiepyöräilijä, joka kilpaili ammattilaisena vuosina 1995−2008. Hän sijoittui suurissa ympäriajoissa useita kertoja 15 parhaan joukkoon, vaikka toimikin etenkin Ranskan ympäriajossa vuoriosuuksilla tallinsa kapteenien, kuten Lance Armstrongin, apuajajana. Ditsosilpiini tai MK801 on dissosiatiivinen anestesialääke ja gluatamaattireseptoreiden agonisti. Sitä käytetään useimmin eläinlääketieteessä nukutuslääkkeenä, ja koska se voi aiheuttaa epämiellyttäviä haittavaikutuksia, sitä ei juuri käytetä ihmisiin. Pitkäaikainen käyttö on myös aiheuttanut laboratoriokokeissa rotilla Olneyn leesioita aivoissa. Neulakaulukset (Acicarpha) on neulatupsiokasvien (Calyceraceae) heimoon kuuluva pieni kasvisuku, johon kuuluu seitsemän lajia. Suvun lajit kasvavat luonnossa Etelä-Amerikassa Perusta Argentiinaan ja Uruguayhun ulottuvalla alueella sekä Brasilian itärannikolla. Ihmisen mukana tuotuina lajeja kasvaa myös Yhdysvalloissa Alabaman, Floridan, New Jerseyn, Pennsylvanian sekä Etelä- ja Pohjois-Carolinan osavaltioissa. Rasmus Prehn on tanskalainen sosiaalidemokraattisen puolueen poliitikko. Hän toimi Tanskan elintarvike-, maatalous- ja kalastusministerinä vuosina 2020–2022. Sitä ennen hän toimi kehitysyhteistyöministerinä. Hän on istunut kansankäräjillä vuodesta 2005. Laura Lopes on brittiläinen taidegalleristi, joka on johtanut lontoolaista The Space Gallerya ja ollut mukana perustamassa samaan kaupunkiin Eleven-taidegalleriaa. Hän on kuningas Charles III:n puolison, kuningatar Camillan tytär. Camilla oli naimisissa Lopesin isän Andrew Parker Bowlesin kanssa vuosina 1973–1995. Tämä on luettelo Oisen departementin kunnista Ranskassa. Departementissa on 693 kuntaa.(CAB) Communauté d'agglomération du Beauvaisis, luotu vuonna 2004. Jokipuisto on puisto Kotkassa Karhulan kaupunginosassa. Puisto rajautuu Kymijoen Korkeakoskenhaaraan, Kyminlinnantiehen ja Karhulan keskuskentän alueeseen, ja sen pinta-ala on noin yksi hehtaari. Puiston alue tunnettiin kaavassa aiemmin nimellä Ystävyydenpuisto. Vanha puisto oli pääasiassa nurmikkoa. Uudistetun Jokipuiston rakentaminen alkoi vuonna 2011, ja sen käyttöönottoa juhlittiin 17. toukokuuta 2013. Puiston on suunnitellut Kotkan kaupunginpuutarhuri Heikki Laaksonen. Bryan Keith "Dexter" Holland, tunnetaan parhaiten yhdysvaltalaisen punkyhtye The Offspringin kitaristi-laulajana ja keulahahmona. Guillermo Stábile oli argentiinalainen jalkapalloilija, pelipaikaltaan hyökkääjä. Peliuransa jälkeen hän oli myös valmentaja. Stábile oli urallaan kaksissa MM-kilpailuissa, vuoden 1930 kilpailussa pelaajana ja 1958 kilpailuissa valmentajana. Vuoden 1930 kisoissa hän teki kahdeksan maalia ja voitti maalikuninkuuden. Argentiina hävisi finaalissa Uruguaylle. Vuoden 1958 kisoissa Argentiinan menestys jäi vaatimattomaksi, sillä joukkue voitti ainoastaan Pohjois-Irlannin. Hymypoika on vuonna 2003 ensi-iltansa saanut suomalainen elokuva. Elokuvan ohjasi JP Siili ja sen pääosissa ovat Reino Nordin, Jussi Nikkilä, Jarkko Niemi, Jenni Banerjee, Laura Malmivaara ja Ville Virtanen. Ramirent Oy on yksi Pohjoismaiden ja Itä-Euroopan johtavista konevuokrausyhtiöistä. Yhtiö vuokraa rakentajille ja teollisuuteen erilaisia koneita ja laitteita ja se kuuluu maailmanlaajuisesti toimivaan ranskalaiseen konevuokrauskonserni Loxamiin, joka on maailman kolmanneksi suurin konevuokraaja. Dale McTavish on kanadalainen entinen jääkiekkoilija. McTavish edusti kolmen kauden ajan Saimaan Palloa kaudet ja yhden kauden verran Espoo Bluesia (1999–2000). McTavish oli SM-liigan maalitilaston ykkönen kaudella 1997–1998, ja sai vuosittain jaettavan Aarne Honkavaara -palkinnon. McTavish on edustanut myös NHL-joukkue Calgary Flamesia yhdeksän ottelun verran ja pelannut Kanadan maajoukkueissa pelikausilla 1995–1996 sekä vielä 2007 Spengler Cupeissa. Kaudeksi 2010–2011 McTavish palasi SaiPaan niin sanotulla artistisopimuksella; pelit hän aloitti SaiPan paidassa lokakuussa 2010. Kauden jälkeen hän lopetti aktiiviuransa. Hullu Pierrot on Jean-Luc Godardin elokuva vuodelta 1965. Elokuva perustuu Lionel Whiten romaaniin Obsession. Elokuva oli menestys, 1,3 miljoonaa katsojaa. Yhdysvaltain itsenäisyysjulistus oli Pohjois-Amerikan kolmentoista brittiläisen siirtokunnan edustajien allekirjoittama itsenäisyysjulistus, jonka myötä ne julistautuivat itsenäiseksi valtioksi, Yhdysvalloiksi. Philadelphiassa kokoontunut toinen mannermaakongressi julisti siirtokunnat itsenäisiksi 2. heinäkuuta 1776 ja hyväksyi itsenäisyysjulistuksen 4. heinäkuuta. Nykyään juuri heinäkuun 4. päivää juhlitaan Yhdysvaltain itsenäisyyspäivänä. Sampolan koulu oli 7–9 vuosiluokille opetusta antava koulu Tampereen Kalevassa Liisankallion kaupunginosassa. Siellä opiskeli noin 600 oppilasta ja työskenteli 60 opettajaa. Koulun painotusalueet olivat matematiikka ja tietotekniikka. Sampolan koulussa oli myös valmistavaa maahanmuuttajaopetusta. Tampereen työväenopisto ja Sampolan kirjasto toimivat myös samassa rakennuksessa. Rakennuksen ovat suunnitelleet arkkitehdit Timo Penttilä ja Kari Virta ja se on valmistunut vuonna 1962. Sampolan koulun rehtorina toimii Timo Vehmasaho. Sampolan koulu lopetti toimintansa 31.7.2011. The Legend of Hercules on Renny Harlinin ohjaama 3D-toimintaelokuva vuodelta 2014. Elokuvan aiheena on kreikkalaisen taruston myyttinen sankari Herakles. Henry Rider Haggard, oli brittiläinen kirjailija, jonka seikkailuromaanien tapahtumat sijoittuvat eksoottisiin maisemiin ja sisältävät usein yliluonnollisia tapahtumia. Arkadiankatu on noin kilometrin pituinen länsi–itäsuuntainen katu Helsingin kantakaupungissa. Se johtaa ydinkeskustasta Mannerheimintieltä Hietaniemeen ja sijaitsee suurimmaksi osaksi Etu-Töölössä, itäisin osa kuitenkin Kampissa. Santalales on varsinaiskaksisirkkaisiin, Rosopsida, kuuluva lahko, joka käsittää pääasiassa enemmän tai vähemmän loiselämään sopeutuneita kasveja. Ne ovat enimmäkseen puuvartisia ja joko maassa tai puiden oksilla kasvavia. Isäntänsä juuriin tai oksiin ne kasvattavat imuelimiä eli haustorioita, joiden välityksellä saavat ravintoa siitä. JOE on terminaalissa käytettävä tekstieditori Unixille. Sitä jaetaan vapaasti GNU GPL-lisenssillä. JOE on suunniteltu helpoksi käyttää, ja se sisältää avustusjärjestelmän, joka neuvoo, miten eri asioista saa apua näytölle. JOEssa on suurin osa Vi-editorin Unix-sidonnaisista ominaisuuksista: se pystyy esimerkiksi suodattamaan tekstiä ulkopuolisesta ohjelmasta. Näppäintoiminnot ovat samanlaisia kuin WordStarissa ja Turbo C:ssä. JOE on muokattavissa ja se tukee makroja, joiden avulla se voi emuloida Emacsia, Picoa tai WordStaria. Versionumerosta 3.0 alkaen ohjelma on tukenut värikorostuksia. Vilkkupyrstökolibri on Perun kotoperäinen kiitäjälintu. Se on sukunsa ainoa laji. Sen esiintymisalue käsittää Andien rinteet maan keski- ja eteläosissa. Lajista tunnetaan kaksi alalajia. John Gould kuvaili lajin holotyypin Tintasta, noin 3,5 kilometrin korkeudesta, vuonna 1869. Aishwarya Rai, myös Aishwarya Rai Bachchan, on intialainen elokuvanäyttelijä, entinen malli ja Miss Maailma vuodelta 1994. Hän on voittanut urallaan useita palkintoja, mukaan lukien kaksi parhaan naispääosan Filmfare Awards -palkintoa. Hänelle myönnettiin Padma Shri Intian valtiolta vuonna 2009 ja Ordre des Arts et des Lettres Ranskan valtiolta vuonna 2012. Rai on usein nimetty yhdeksi maailman kauneimmista naisista. Siunattu hulluus on vuonna 1975 valmistunut Rauni Mollbergin ohjaama suomalainen televisioelokuva. Se pohjautuu Simo Puupposen (”Aapeli”) romaaniin Siunattu hulluus. Elokuvan käsikirjoittivat Rauni Mollberg ja Panu Rajala. Pääosia kolmena veljeksenä näyttelevät Mikko Nousiainen, Toivo (Topi) Tuomainen ja Martti Kuosmanen. Salomaa Group on markkinointiin, viestintään ja konsultointiin keskittynyt yhtiöryhmä, johon kuuluvat Dagmar, Kaski Agency, Quru, RADLY ja SEK. Poliisi on valtiovallan organisaatio, joka turvaa oikeus- ja yhteiskuntajärjestystä, ylläpitää yleistä järjestystä ja turvallisuutta, ennaltaehkäisee rikoksia sekä selvittää näitä ja saattaa nämä syyteharkintaan. Sana poliisi juontuu ranskan ja latinan kautta kreikan sanasta politeia (πολιτεία), joka viittaa hallitukseen tai hallintoon. Sana police otettiin käyttöön ranskan kieleen 1200-luvulla; nykymerkityksessään se on ollut 1600-luvulta. Suomen kielessä nimitystä poliisi käytetään sekä poliisiorganisaatiosta että yksittäisestä poliisihenkilöstä. Kenttäkerttunen on kerttusiin kuuluva lintulaji. Se on Suomessa hyvin harvinainen mutta lähes vuosittainen harhailija. Carl Christian Oskar Robert Tigerstedt oli Helsingin yliopiston fysiologian professori vuodesta 1920, isänsä Robert Tigerstedtin jälkeen.  Kyra Maria Christine Kyrklund on Suomen kaikkien aikojen menestynein kouluratsastaja. Hän asuu valmentaja-aviopuolisonsa Richard Whiten kanssa Ison-Britannian Coolhamissa, jossa heillä on oma valmennuskeskus. Flavius Hypatius oli itäroomalainen sotilas, poliitikko ja usurpaattori, joka oli Itä-Rooman keisari Anastasios I:n sisarenpoika. Hän oli konsuli vuonna 500 ja toimi tämän jälkeen useissa korkeissa sotilasviroissa. Justinianuksen hallituskaudella Nika-kapinan yhteydessä kapinalliset julistivat Hypatiuksen keisariksi tammikuussa 532. Kapinan kukistuttua Justinianus antoi teloittaa hänet. Innocentius IX, syntymänimeltään Giovanni Antonio Facchinetti, oli paavina 29. lokakuuta 1591 – 30. joulukuuta 1591. Facchinetti syntyi vaatimattomaan työläisperheeseen Pohjois-Italiassa, ja toimi paavi Gregorius XIV:n aikana kirkkolain lakimiehenä, diplomaattina ja hallintovirkamiehenä. Gregoriuksen sairastellessa Facchinetti hoiti jo paljon paavin istuimen hallinnollisia asioita. Hän nousi Gregoriuksen seuraajaksi, mutta kuoli pari kuukautta myöhemmin. Saharasbora on töröjen heimoon kuuluva aasialainen kalalaji, jota esiintyy vieraslajina nykyisin myös Euroopassa. On My Way on slovenialaislaulaja Omar Naberin esittämä kappale, jolla hän edusti Sloveniaa vuoden 2017 Euroviisuissa. Yalen yliopisto on yksityinen yhdysvaltalainen yliopisto New Havenissa Connecticutissa. Se perustettiin vuonna 1701 nimellä Collegiate School, ja se on kolmanneksi vanhin korkeakoulu Yhdysvalloissa ja kuuluu eliittiyliopistojen ryhmään Ivy Leagueen. Yale on hyvin arvostettu yliopisto, ja se on usein kärkisijoilla vertailtaessa maailman yliopistoja. Savipuumuura on puumuurien heimoon kuuluva varpuslintu. Glasgow on Skotlannin suurin kaupunki Clydejoen varrella Yhdistyneessä kuningaskunnassa ja vuodesta 1996 se on ollut yksi Skotlannin paikallishallintoalueista. Sen väkiluku on noin 592 820 (2010). Suur-Glasgow’n alueella elää yli 1,2 miljoonaa ihmistä ja koko metropolialueella noin 1,8 miljoonaa ihmistä. Kaupunki on tunnettu ulkopaikkakuntalaisille vaikeaselkoisesta murteestaan, joka juontuu skotin kielestä. Johann Heinrich Pestalozzi oli sveitsiläinen pedagogi. Pestalozzi perusti tilalleen Neuhofiin köyhien lasten kasvatuslaitoksen sekä johti 1798–1825 erilaisia kasvatuslaitoksia Stansissa, Burgdorfissa ja Yverdonissa (1805–1825). Julian Schnabel on yhdysvaltalainen taidemaalari ja elokuvaohjaaja. Lohjan Jääankat, lyhyemmin Ankat on vuonna 1992 perustettu lohjalainen jääkiekkojoukkue. Jää-ankat pelasi kauden 2008–2009 II-divisioonan etelälohkossa, ja nousi kauden päätteeksi Suomi-sarjaan. Nousu varmistui 11. maaliskuuta, kun Kirkkonummen Salamat hävisi Porvoon Huntersille Suomi-sarjan karsintaottelussa. Königswinter on kaupunki Rhein-Siegin piirikunnassa Nordrhein-Westfalenin osavaltiossa läntisessä Saksassa. Reinin laaksossa, joen itärannalla sijaitseva Königswinter on osa Bonnin kaupunkiseutua: vastarannalla sijaitsee Bonnin Bad Godesbergin kaupunginosa. Hongze on järvi Itä-Kiinassa Jiangsun maakunnssa lähellä Anhuin vastaista rajaa. Järvi on Huaijoen laakson varrella ja kananvien kautta järveltä on yhteyksiä myös muualle. Järvellä harjoitetaan vesiviljelyä ja se on myös merkittävä muuttolintujen pysähdyspaikka. Kooltaan järvi on Kiinan makeavetisistä järvistä neljänneksi suurin. Marco Aro on ollut ruotsalaisen Face Down -yhtyeen laulaja vuodesta 1994 alkaen. Aro on tunnettu myös vuosistaan The Haunted- sekä Machine God -yhtyeiden riveissä. Jari Teppo Juhani Kallio on suomalainen upseeri ja kenraalimajuri. Hän toimi Maanpuolustuskorkeakoulun rehtorina vuosina 2018–2021, maavoimien operaatiopäällikkönä vuosina 2017–2018 ja sitä ennen Karjalan prikaatin komentajana vuosina 2014–2016. Eléftherna on Kreikan kylä, joka sijaitsee Kreetan saarella. Se kuuluu hallinnollisesti Réthymnon kuntaan, Réthymnon alueyksikköön ja Kreetan alueeseen. Aiemmin kylä kuului Arkádin kuntaan ja vuodesta 2011 lähtien Réthymnon kunnan Arkádin kunnallisyksikköön. Kylä muodostaa oman kyläyhdyskuntansa. Kylän väkiluku on 189. Kaikki nämä sanat on Katri Ylanderin toinen studioalbumi, joka julkaistiin 31. lokakuuta 2007. Albumin ensimmäisenä singlenä julkaistiin levyn avausraita ”Valehdellaan”, josta tehtiin myös musiikkivideo. Helsingin Sanomien ylläpitämä Musiikkilataamo julkaisi albumista erikoisversion, joka sisältää normaalien kappeleiden lisäksi kappaleet ”Aamuaurinkoon”, ”Valehdellaan” ja ”Unta” akustisina versioina. Toisena singlenä julkaistiin kappale ”Välitunnilla”, johon kuvattiin myös video. Maaliskuussa 2008 radioihin lähetettiin single ”Unta”, joka kuitenkin nousi soittolistojen kärkeen vasta kesällä. Lokakuussa 2008 radioille lähetettiin vielä neljäs single, albumin nimikappale ”Kaikki nämä sanat”. Filarete tai Averulino oli italialainen renessanssikauden arkkitehti ja kuvanveistäjä. Hän suunnitteli Sforzinda-nimisen ihannekaupungin ja innosti muutkin aikakauden italialaiset arkkitehdit työskentelemään kaupunkisuunnittelun parissa. Sforzindaa ei ole kuitenkaan toteutettu. Memfis oli kaupunki Ala-Egyptissä Kairon lounaispuolella. Se oli Egyptin ensimmäinen pääkaupunki vanhan valtakunnan aikana. Tekstiviestit ovat lyhyitä viestejä, joita lähetetään matkapuhelinverkossa tyypillisesti matkapuhelimesta toiseen. Viestit välitetään tekstiviestikeskuksen kautta, joka pitää viestin tallessa, kunnes kohdematkapuhelin on taas verkossa. Tekstiviestit synnyttivät täysin uudenlaisen kulttuurin 1990-luvun loppupuolella, kun ihmiset pystyivät lähettämään toisilleen nopeita tiedonantoja ilman soittamista ja riippumatta kellonajasta. Tekstiviestien rajoitetun pituuden takia syntyi uusia lyhenteitä, joista jotkut ovat päässeet normaalikirjoitukseenkin asti. Tekstiviestit muistuttavat eräiltä osin Internetin sähköpostia ja pikaviestejä. Tekstiviestien suosio oli Suomessa huipussaan vuonna 2012. New Era on Revolution Renaissance -yhtyeen albumi, joka julkaistiin 6. kesäkuuta 2008. Martta Eskelinen oli suomalainen kääntäjä. Kostjantynivkan piiri oli hallinnollinen piiri Ukrainan Donetskin alueella vuosina 1923-2020. Piirin hallinnollisena keskuksena toimi Kostjantynivkan kaupunki, joka oli juridisesti alueen alainen kaupunki, eikä ollut osa Kostjantynivkan piiriä. Kaapusiepot (Cyanoptila) on sieppojen (Muscicapidae) heimoon kuuluva lintusuku. Edward Blyth kuvasi suvun tieteelle vuonna 1847. Quebecin vapautusarmeija, ranskaksi Front de libération du Québec (FLQ), oli vuosina 1963–1971 Kanadassa toiminut aseellinen itsenäisyysliike, joka pyrki terrorin avulla luomaan Quebecin provinssista itsenäisen, ranskankielisen ja sosialistisen valtion. FLQ syyllistyi toimintansa aikana yli kahteen sataan englanninkielisiä vastaan suunnattuun pommiattentaattiin ja kymmeniin ryöstöihin, joissa kuoli yhteensä kuusi ihmistä. Paulo Costanzo on kanadalainen näyttelijä, joka tunnetaan parhaiten rooleistaan vuoden 2000 komediassa Road Trip, sitcom-sarjassa Joey sekä USA Network -sarjassa Kallista kipua. Campodoro on kunta Koillis-Italiassa Veneton alueella Padovan maakunnassa. Kunta sijaitsee noin 12 kilometriä Padovasta luoteeseen. Kunnassa asuu vajaat 3 000. Sen pinta-ala on 11,16 km2. Väestötiheys on 241 asukasta/km2 (2015). Daisuke Takahashi on japanilainen taitoluistelija. Hän voitti ensimmäisenä japanilaismiehenä miesten yksinluistelun maailmanmestaruuden vuonna 2010. Vuonna 2002 hän voitti nuorten yksinluistelun maailmanmestaruuden. Isak Rafael Lindqvist oli suomenruotsalainen kirjailija, toimittaja sekä venäjänkieliseen kirjallisuuteen ja runouteen erikoistunut ruotsintaja. Parhaiten hänet muistetaan suositun poliittisen pilalehden Fyrenin pitkäaikaisena julkaisijana. Hän kirjoitti satiirisia poliittisia runoja nimimerkillä Sepia. Mielipiteiltään Lindqvist oli jyrkkä svekomaani, oikeistolainen ja antisemitisti. Hän laati ensimmäisen ruotsinnoksen Siionin viisaiden pöytäkirjoista. Lämpölaitos on teollisen mittakaavan lämmitykseen tarkoitettu laitos. Tavallisin käyttökohde on pienehköt kaukolämmitettävät kohteet, teholtaan tavallisesti muutamasta pariinkymmeneen megawattiin. Toinen merkittävä käyttökohde on erilaiset vara- ja huippulämpölaitokset suurissa kaukolämpöverkoissa, joissa lämpö tuotetaan tavallisesti lämpövoimalaitoksessa. Donald S. "Don" MacLean on kanadalainen jääkiekkovalmentaja ja entinen jääkiekkoilija. Hän toimii nykyään apuvalmentajana kroatialaisessa KHL Medveščak Zagrebin joukkueessa, joka pelaa Itävallan pääsarjassa. MacLean oli pelipaikaltaan keskushyökkääjä ja pelasi 41 NHL:n runkosarjaottelua vuosina 1997–2007. Euroopassa hän pelasi Suomen, Sveitsin, Itävallan, Tanskan, Ruotsin ja Kroatian sarjoissa. Kapinallinen on nuorille suunnattu post-apokalyptinen tieteisromaani, jonka on kirjoittanut yhdysvaltalaiskirjailija Veronica Roth. Se on kolmiosaisen Outolintu-kirjasarjan toinen osa, joka jatkaa sarjan samannimistä ensimmäistä osaa ja edeltää romaania Uskollinen. Romaani julkaistiin alkuperäiskielellä 1. toukokuuta 2012 ja suomeksi 10. kesäkuuta 2014 Outi Järvisen kääntämänä. Lari Väänänen on kuvitteellinen hahmo suomalaisessa televisiosarjassa Salatut elämät. Sarjassa ensiesiintymisensä vuonna 2011 tehnyt Lari poistui sarjasta marraskuun alussa vuonna 2015, mutta palasi takaisin sarjaan saman vuoden joulukuussa. Seuraavan kerran Lari poistui sarjasta keväällä 2017 ja teki paluun helmikuussa 2018 parin jakson ajaksi. Lari palasi jälleen sarjaan syksyllä 2018, mutta poistui toukokuussa 2019. Hän muutti Vuosaareen. Ukko eli Ukonsaari tai Ukonkivi sijaitsee Inarijärven Ukonselällä Inarin kirkonkylän läheisyydessä. Kylältä on saarelle matkaa noin 11 kilometriä. Se oli aikoinaan saamelaisten pyhä uhripaikka. Saari on noin 30 metriä korkea. Helge Nikodemus Vänttilä oli suomalainen keskimatkojen juoksija. Hän edusti urallaan Oulun Pyrintöä (OP), Myllykosken Kilpa-Veikkoja, oululaista Nuottasaaren Voimaa ja tamperelaista TU-38:aa. RNaasi P eli Ribonukleaasi P on entsyymi, joka koostuu useiden proteiinien lisäksi myös RNA-molekyylistä ja tähän perustuu myös sen kyky toimia katalyyttisesti. Sen tehtävänä on hajottaa käytettyä tai tarpeetonta RNA:ta. Bakteerien, arkkien ja aitotumaisten RNaasi P-entsyymit eroavat toisistaan jonkin verran. Sidney Altman sai Nobelin kemianpalkinnon työstään RNaasi P:n tutkimisessa. La Baule-Escoublac on kunta läntisessä Ranskassa Loire-Atlantiquen departementissa Pays de la Loiren alueella. Kunta tunnetaan yleisesti myös nimellä La Baule. Se sijaitsee Atlantin rannikolla. Punatytönkorento on tytönkorentoihin kuuluva kirkkaanpunainen sudenkorento. David Ray Wilkerson oli yhdysvaltalainen kristitty pastori, bestsellerkirjailija, yli tuhannen katkaisuhoitoaseman perustaja ja useiden kehitysapuhankkeiden takana. HB Studio on esittävää taidetta opettava koulu, joka perustettiin vuonna 1945. Se sijaitsee Greenwich Villagessa, New Yorkissa. Koulun opetussuunnitelmaan kuuluu laajalti eri aiheita, kuten näyttelemisen, ohjaamisen, käsikirjoittamisen, tanssin ja nukketeatterin opetus. Koulussa on opiskellut useita maineikkaita näyttelijöitä kuten Al Pacino, Robert De Niro ja suomalaisista Jani Toivola. Khatškar eli ristikivi on Armeniassa ja armenialaisten asuttamilla alueilla tavattava, useissa erilaisissa paikoissa oleva kivi, joita on tehty keskiajalta asti. Khatškar on steela, johon on tavallisesti veistetty kasviornamentteja ja keskellä on Armenian risti. Kivessä voi olla jalusta ja korniisi. Zaira Wasim on intialainen entinen näyttelijä, joka työskenteli hindinkielisissä elokuvissa. Muiden tunnustusten, kuten Filmfare Awards -palkinnon ja National Film Awards -palkinnon ohella hän sai Pradhan Mantri Rashtriya Bal Puraskar -lapsipalkinnon poikkeuksellisesta saavutuksesta Intian presidentiltä Ram Nath Kovindilta New Delhissä vuonna 2017 järjestetyssä seremoniassa. Elämä on i-ha-haa on vuonna 2005 ensi-iltansa saanut ruotsalaisen Kjell Sundvallin ohjaama romanttinen komediaelokuva. Jättiläissimpukat (Tridacninae) on lämpimissä merissä elävä sydänsimpukoiden heimon alaheimo. Ennen sitä pidettiin omana Tridacnidae-heimonaan. Jättiläissimpukoihin kuuluu ainakin yhdeksän lajia, jotka jaetaan kahteen sukuun. Ne elävät trooppisella indopasifisella merialueella ja käyttävät ravinnokseen planktonia. Jättiläissimpukat ovat kaksineuvoisia, ja kutuaikana sama yksilö voi laskea sekä muna- että siittiösoluja. Maritime on Togon viidestä alueesta eteläisin. Maritimen asukasluku on vuoden 2022 väestönlaskennan mukaan 3 534 991, ja sen pinta-ala on 6 395 km². Alueen pääkaupunki on Lomé, joka on myös maan pääkaupunki. Sam Niklas Persson on ruotsalainen entinen jääkiekkoilija ja maailmanmestari. Hän oli pelipaikaltaan oikea laitahyökkääjä, mutta Persson osasi pelata myös keskellä. Persson pelasi urallaan Elitserienissä/SHL:ssä yhteensä 610 runkosarjaottelua tehopistein 97+167=264 ja keräten 388 jäähyminuuttia sekä 64 playoff-ottelua tehopistein 14+20=34 ja keräten 36 jäähyminuuttia. Hän toimi joukkueensa kapteenina sekä Leksands IF:ssä kaudella 2005–2006 että Linköping HC:ssä vuosina 2015–2018. Persson pelasi myös neljä kautta KHL:ssä ja kaksi kautta Sveitsissä. Hän kuului myös Ruotsin vuoden 2013 maailmanmestarijoukkueeseen. Persson toimii nykyään Linköpingin SHL-joukkueen varatoimitusjohtajana. Poetry of the Ill-Minded on Shade Empiren viides studioalbumi, joka julkaistiin 30. kesäkuuta 2017. Se debytoi Suomen virallisen listan sijalla 16. Seututie 257 on Laviasta Ulvilan Kullaalle johtava seututie. Tie erkanee Kantatie 44:stä muutaman kilometrin Lavian keskustasta etelään ja päättyy Valtatie 11:een Kullaan Koskin taajamassa. Tie on pituudeltaan 24 kilometriä ja se on hyvin mutkainen ja asfalttipäällyste on paikoin heikkokuntoinen. Tie noudattaa valtatie 11:n vanhaa reittiä. Tie kulkee pääosin metsämaisemassa ja sen varrella on vain vähän asutusta. Laurent Fignon oli ranskalainen ammattipyöräilijä. Lempinimellä Professori tunnettu Fignon voitti Ranskan ympäriajon vuosina 1983 ja 1984 sekä Italian ympäriajon 1989. Mauna Kea on levossa oleva tulivuori Havaijin eteläisimmällä ja suurimmalla saarella Havaijilla. Nimi voi esiintyä myös muodossa Maunakea, jolla korostetaan sitä, että kyseessä on erisnimi. Vuoren nimi on lyhenne nimestä Mauna a Wākea, joka viittaa havaijilaisten kantaisään. Mauna Kean ja samalla koko saaren korkein kohta on Pu'u Wēkiu, joka sijaitsee 4 207 metriä merenpinnan yläpuolella. Mauna Kean lähellä sijaitsee toimiva tulivuori Mauna Loa, joka on vain 35 m matalampi kuin Mauna Kea. Korotytš on kylä, entinen kaupunkityyppinen taajama Harkovan suurkaupunkialueen länsiosassa Ukrainan Harkovan alueen Harkovan piirissä. Pientalovaltainen kylä on toisasiallisesti osa Harkovan suurkaupungin taajamarakennetta, ja sijaitsee maanteitse 16 kilometriä aluekeskus Harkovan keskustasta länteen. Eurooppatie E 105 kulkee taajaman pohjois- ja länsipuolitse. Paikkakunnalla on rautatieasema. Kurikka-lehti on Kurikassa kerran viikossa, keskiviikkoisin ilmestyvä puolueeton sanomalehti. Lehti on perustettu vuonna 1928. Lehden toimitusjohtajana ja päätoimittajana toimii Johannes Ujainen. Kurikka-lehti on Uutismedian liiton jäsen. Lehden painatus tapahtuu Botnia Printin painossa Kokkolassa. Pirkko Iiris Ilona Liinamaa oli suomalainen televisiokasvo. Hän toimi muun muassa Mainostelevision ohjelman Levyraadin pitkäaikaisena vakiojäsenenä vuosina 1976–1989. Ohjelman silloinen juontaja Jaakko Jahnukainen kutsui Liinamaan mukaan edustamaan tavallisen musiikinkuuntelijan näkemyksiä. Liinamaalla oli myös 1980-luvun loppupuolella oma ohjelma Pirkon kammari, jonka jälkeen hän teki myös radioon ohjelmaa Hyvää huomenta Suomi. Jerome Siegel oli yhdysvaltalainen sarjakuvakäsikirjoittaja. Siegel työskenteli sarjakuvakustantamo National Comicsissa. Hän kehitti mm. Aaveen, Doctor Occultin ja Sam Bradleyn. Siegel muistetaan kuitenkin parhaiten supersankari Teräsmiehen toisena keksijänä. Pico del Teide on Kanariansaarten Teneriffalla sijaitseva tulivuori. Se on Espanjan korkein huippu joka nousee 3 718 metriä merenpinnasta ja noin 7 000 metriä ympäröivän meren pohjasta. Se on maailman kolmanneksi suurin tulivuori ja korkein Atlantin saarten vuorista. Edward Alexander (Aleister) Crowley oli brittiläinen okkultisti, kirjailija ja vuorikiipeilijä. Crowley harrasti magiaa ja kutsui itseään nimellä "Peto 666". Häntä kritisoitiin lehdistössä omana aikanaan paheellisen elämäntapansa vuoksi ja hänellä oli vähän seuraajia. Crowleysta tuli kuolemansa jälkeen kuitenkin kulttihahmo populaarikulttuurissa. Sossusvlei on dyynien ympäröimä suolapannu Namib-aavikon eteläosassa Namib-Naukluftin kansallispuistossa Namibiassa. Honkytonk Man on Clint Eastwoodin ohjaama draamaelokuva vuodelta 1982. Sen pääosaa esittää ohjaaja, ja siinä nähdään myös hänen poikansa Kyle Eastwood. Elephant and Castle on Lontoossa sijaitseva maantieteellinen alue. Elephant and Castle sijaitsee Thamesjoen eteläpuolella Southwarkin piirissä. Viherlabeo on särkien (Cyprinidae) heimoon kuuluva makeissa, pääosin trooppisissa vesissä elävä kalalaji. Taifuuni Cobra oli Yhdysvaltain laivaston nimitys trooppiselle syklonille, joka aiheutti kolmen hävittäjän uppoamisen ja yhteensä 790 merimiehen hukkumisen Filippiinienmerellä vuonna 1944. Lisäksi risteilijä, viisi tukialusta ja kolme hävittäjä kärsivät vakavia vaurioita. Se havaittiin ensimmäisen kerran 17. joulukuuta ja tuulen nopeus oli korkeimmillaan 220 km/h. Ryō Kawasaki oli japanilainen jazz-fuusiokitaristi, säveltäjä ja yhtyeen johtaja. Hänet tunnetaan parhaiten yhtenä ensimmäisistä muusikoista, jotka kehittivät ja popularisoivat fuusiogenreä ja auttoivat kehittämään kitarasyntetisaattoria yhteistyössä Roland Corporationin ja Korgin kanssa. Todd Andrew Woodbridge on australialainen tennispelaaja. Hän aloitti ammattilaisuransa 1988 ja päätti sen 2005. Nordrhein-Westfalenin maapäivät on Saksan Nordrhein-Westfalenin osavaltion yksikamarinen kansanedustuslaitos. Se kokoontuu Düsseldorfissa. Etiopian kansallinen ilmatieteen laitos on vuonna 1980 perustettu Etiopian kansallinen ilmatieteellinen laitos, jonka päätoimipaikka sijaitsee Addis Abebassa. Laitos toimii maan vesi-, kastelu- ja energiaministeriön alaisuudessa. Laitoksen palveluksessa on varsinaisesti runsas 800 henkilöä, jonka ohella NMA:lla on noin 400 sopimuspohjaista säähavainnontekijää. Casimir Pulaski, puol. Kazimierz Michał Władysław Wiktor Pułaski oli yhdistyneen Puolan kuningaskunnan ja Liettuan suuriruhtinaskunnan aatelistoon kuulunut kreivi ja maineikas sotapäällikkö. Hän saavutti menestystä taisteluissa kotimaassaan ja tuli myöhemmin tunnetuksi myös Pohjois-Amerikassa, kun hän osallistui Yhdysvaltain vapaussotaan. Pulaski kuoli vuonna 1779 nykyisen Georgian osavaltion alueella käydyssä taistelussa saamiinsa vammoihin 34-vuotiaana. Hänet tunnetaan ”Amerikan ratsuväen isänä”. Samppalinnan ravintola on Turussa sijaitseva, vuonna 1865 toimintansa aloittanut ravintola. Ravintolan huvilatyyppisen rakennuksen on suunnitellut kaupunginarkkitehti C. J. von Heideken. Nikolai Filippovitš Pavlov oli venäläinen kirjailija. Kiinanuunilintu on kerttujen heimoon kuuluva aasialainen varpuslintu. Nimialalaji armandii elää Kiinan keski- ja koillisosissa, alalaji perplexus Kiinan keskiosista etelään ja Myanmarin koillisosassa. Alphonse Milne-Edwards kuvaili lajin holotyypin Pekingin länsi- ja luoteispuolen vuorilta vuonna 1865. Skandaalikuningatar on Max Ophülsin ranskalais-saksalainen elokuva vuodelta 1955. Elokuva on Ophülsin ensimmäinen värielokuva sekä myös hänen viimeinen elokuvansa. Elokuva perustuu löyhästi 1800-luvulla eläneen Lola Montezin elämään. Leningradin eläintarha on eläintarha Pietarin kaupungissa Venäjällä. Sen perustivat Sofia ja Julius Gerhardt vuonna 1865. Eläintarhan nimeä vaihdettiin muutamaan otteeseen, kunnes vuonna 1952 alettiin käyttää nykyistä nimeä, joka on edelleen käytössä kunnianosoituksena työntekijöille, jotka pelastivat eläimiä Leningradin piirityksen aikana. Virtahepo nimeltä Kaunotar selvisi piirityksestä hengissä ja siitä tuli Leningradin vastarinnan symboli. Skoklosterin linna on Ruotsissa Mälaren-järven läheisyydessä Uppsalan ja Tukholman kaupunkien välissä Håbon kunnassa sijaitseva linna. Se on Ruotsin kaikkien aikojen suurin yksityinen linna ja yksi maailman tärkeimmistä barokkimuseoista. Eugene Francis Fama on yhdysvaltalainen taloustieteilijä ja rahoituksen professori Chicagon yliopistossa. Hänet tunnetaan tehokkaiden markkinoiden hypoteesin kehittämisestä. Fama on erikoistunut portfolioteorian ja osakemarkkinoiden tutkimukseen. Fama sai Nobelin taloustieteen palkinnon vuonna 2013 yhdessä Robert Shillerin ja Lars Peter Hansenin kanssa. Itä-Uudenmaan hyvinvointialue on Uudenmaan maakunnan itäosat ja entisen Itä-Uudenmaan maakunnan alueen kattava hyvinvointialue. Hyvinvointialue perustettiin osana maakunta- ja soteuudistusta ja sen Uudenmaan maakuntaa koskevaa erillisratkaisua. Liebherr on monikansallinen teollisuus- ja teknologiayritys. Se on perheyritys, ja se on yksi maailman suurimmista työkone- ja nosturivalmistajista. Se kuitenkin tekee myös komponentteja ja muita tuotteita. Isabel Crook oli kanadalainen antropologi, joka asui ja loi uransa Kiinassa. Hän teki antropologista kenttätyötä Kiinan syrjäisillä ja vaikeakulkuisilla alueilla. Alan Rachins oli yhdysvaltalainen näyttelijä ja käsikirjoittaja, joka tunnetaan parhaiten rooleistaan televisiosarjoissa L.A. Law sekä Dharma ja Greg. 1970- ja 1980-luvuilla Rachins kirjoitti televisiosarjoja, esimerkkinä Ritari Ässä. Frédéric Joël Aïvo on beniniläinen perustuslain tutkija, yliopiston professori ja poliitikko. Häntä kutsutaan Beninissä ”Professoriksi”. Oviraptorit eli oviraptorisaurit oli höyhenpeitteisten petokätisten dinosaurusten (Maniraptora) ryhmä joka eli liitukaudella nykyisen Aasian ja Pohjois-Amerikan alueella. Fossiilit ovat harvinaisempia Pohjois-Amerikassa, mutta Aasiasta on löydetty useita hyvin säilyneitä luurankoja. Birds of Prey (and the Fantabulous Emancipation of One Harley Quinn), tai vain Birds of Prey, on vuonna 2020 ensi-iltansa saanut Cathy Yanin ohjaama ja Christine Hodsonin käsikirjoittama yhdysvaltalainen supersankarielokuva, joka pohjautuu DC Comicsin luomaan samannimiseen supersankariryhmään sekä sarjakuvahahmoon Harley Quinn. Se on spin-off vuoden 2016 elokuvalle Suicide Squad sekä DC Extended Universen kahdeksas elokuva. Pääosissa ovat Margot Robbie, Mary Elizabeth Winstead, Jurnee Smollett-Bell, Rosie Perez, Chris Messina, Ella Jay Basco, Ali Wong ja Ewan McGregor. Elokuvassa Jokerin hylkäämä Harley Quinn päätyy tekemään yhteistyötä Dinah Lancen, Helena Bertinellin ja Renee Montoyan kanssa pysäyttääkseen rikollispomo Black Maskin. Nahkurien ammattikunnan muistomerkki on Oskari Jauhiaisen veistämä muistomerkki vuodelta 1958 Hämeenlinnassa. Veistos on 2,5 metriä korkea, jalustoineen yli kolme metriä. Veistoksen sijaintipaikka on Palokunnankadulla pääpostin edessä. Kamassi on sammunut uralilainen kieli, jota puhuivat kamassit. Sitä puhuttiin Venäjällä Uralin itäpuolella. Sen katsotaan kuuluneen samojedikielten eteläsamojedilaiseen ryhmään yhdessä matorin ja selkupin kanssa, joskaan ryhmän kielet eivät välttämättä ole sen läheisempää sukua toisilleen kuin pohjoissamojedilaisille kielille. Jonathan Judah Isaac on yhdysvaltalainen koripalloilija, pelipaikaltaan iso laitahyökkääjä. Bob le flambeur on Jean-Pierre Melvillen ohjaama ranskalainen rikoselokuva vuodelta 1956. Sen käsikirjoituksen on laatinut Melville yhdessä Auguste Le Bretonin kanssa, ja se kertoo ikääntyvästä uhkapelurista, joka rahansa hävittyään päättää ystäviensä kanssa ryöstää kasinon. Hävittäjä on nopea, ketteräliikkeinen ja pitkähkön toimintasäteen omaava sota-alus, jonka päätehtävänä on suojata muita aluksia vihollisen meri- ja ilmahyökkäyksiltä. Kubuntu on Ubuntun rinnakkaisversio, jossa työpöytäympäristö on oletuksena KDE Ubuntun käyttämän GNOMEn sijaan. Se on saatavilla x86- ja AMD64-suoritinarkkitehtuureille. Kubuntussa, kuten Ubuntussakin tavoitteena on helppokäyttöisyys ja laaja tuki erilaisille laitteistoille. Kustaa ”Kössi” Ahmala oli suomalainen postimies ja työläiskirjailija. Hän on yksi sisällissotaa edeltäneen vanhan työväenliikkeen tärkeimpiä runoilijoita yhdessä Kössi Kaatran, Kasper Tantun ja Kaarlo Uskelan kanssa. Nivajoki–Alajalve-tie (Alakönkääntie) on Alakönkään koskipaikan kiertämiseksi syntyneestä vähäisestä kulkujäljestä vähitellen muodostunut tie Utsjoella, seututie 970:n ja Tenon välissä. Tien pituus on 4,8 kilometriä. Se on museotie ja sisältyy Museoviraston inventoimiin valtakunnallisesti merkittäviin rakennettuihin kulttuuriympäristöihin. Norma John on vuonna 2008 perustettu suomalainen yhtye, jonka muodostavat Leena Tirronen ja Lasse Piirainen. Yhtye edusti Suomea vuoden 2017 Eurovision laulukilpailussa itse sanoittamallaan, säveltämällään ja sovittamallaan kappaleella ”Blackbird”. Kappale ei kuitenkaan päässyt finaaliin asti. Richard Davalos oli yhdysvaltalainen näyttelijä. Hän oli suomalaista ja espanjalaista sukuperää. Māris Štrombergs on latvialainen BMX-pyöräilijä ja kaksinkertainen olympiavoittaja. Vuoden 2008 kesäolympialaisissa hänestä tuli kaikkien aikojen ensimmäinen BMX racingin olympiavoittaja. Vuonna 2012 hän uusi olympiavoiton Lontoossa järjestetyissä kisoissa. Palatessaan vuoden 2012 olympialaisista häntä oli vastassa tuhansia faneja kotikylässään Valmierassa. Vuoden 2008 olympiaradan hän suoritti noin 36 sekunnissa ja 2012 olympiaradan 37,576 sekunnissa. Aiemmin vuonna 2008 hän voitti UCI BMX-racing -maailmanmestaruuden. Häntä valmentaa Ivo Lakuce. Hänen ensimmäinen valmentaja oli Raimond Csiesnisk. Luppiot eli tähkäluppiot (Sanguisorba) on kasvisuku ruusukasvien heimossa. Siihen kuuluu 34 lajia. Lajimäärään on luettu mukaan suomenkielisessä kasvinimistössä erotettujen sukujen luppujen (Poterium) ja puuluppioiden (Dendriopoterium) lajit. Tahiti on Tyynellämerellä sijaitsevan Ranskan Polynesian suurin saari. Siellä asuu yli 191 tuhatta ihmistä, joka on noin 69 prosenttia Ranskan Polynesian väestöstä. Tahitin pinta-ala on 1 048 km² ja korkein kohta on 2 241 metriä merenpinnasta. Ranskan Polynesian pääkaupunki Papeete sijaitsee Tahitin luoteisrannikolla. Tahitilla sijaitsee Ranskan Polynesian ainoa yliopisto: Université de la Polynésie française. Tahitilla käytetään sekä tahitin että ranskan kieliä. Matkailu on merkittävä elinkeino. Karl Ivanovitš Maksimovitš oli venäläinen kasvitieteilijä sekä akateemikko, joka tutki etenkin Kaukoidän sekä Japanin kasvistoa. Maps on irlantilaisen laulajan Lesley Royn esittämä kappale, jolla hän edusti Irlantia vuoden 2021 Eurovision laulukilpailussa, Rotterdamissa. Kappale jäi ensimmäisen semifinaalin viimeiseksi. Matarakiitäjä on isokokoinen ja kirjavanvärinen kiitäjälaji. Caroline Beil on saksalainen näyttelijä ja televisiojuontaja. Hän näyttelee Lemmen viemää -sarjassa henkilöä nimeltä Fiona Marguardt. Nemo Mettler, taiteilijanimeltään Nemo on sveitsiläinen rap-artisti, laulaja ja muusikko. Hän soittaa viulua, pianoa ja rumpuja. Nemo edusti Sveitsiä vuoden 2024 Eurovision laulukilpailussa kappaleellaan ”The Code”. Nemo voitti kilpailun saaden 365 pistettä raadilta ja 226 yleisöltä. Voimatalo on Helsingin Kampissa osoitteessa Malminkatu 16 sijaitseva kahdeksankerroksinen toimisto- ja liikerakennus. Rakennus on Aarne Ervin suunnittelema, ja se valmistui vuonna 1952 Imatran Voiman pääkonttoriksi. Rakennus on ollut suojeltu vuodesta 2001. Steve Jackson on yhdysvaltalainen roolipelisuunnittelija. Hänen 1980-luvulla perustamansa Steve Jackson Games on julkaissut muun muassa GURPS-roolipelisysteemin sekä lukuisia rooli-, kortti- ja lautapelejä, joista tunnetuimpia ovat Munchkin ja Illuminati – New World Order. Jackson valittiin vuonna 1983 Adventure Gaming Hall of Fameen. Five Nights at Freddy’s: Help Wanted tai Five Night at Freddy’s VR: Help Wanted on Five Nights at Freddy’s -pelisarjan virtuaalitodellisuuspeli, johon on yhdistetty pelisarjan 1-3 pelit ja monia muita pelimuotoja kuten Night terrors, Vent repair, Dark rooms ja Parts and service jos tasot loppuvat kesken voit myös ostaa peliin halloween-lisäosan joka tuo paljon muita tasoja ja on paljon pelottavampikin. Pelin saa pelattua myös läpi ilman virtuaalitodellisuuslaseja. Jakkara 60 on arkkitehti ja muotoilija Alvar Aallon suunnittelema ja Artekin valmistama kaluste. Al-Batinan pohjoinen kuvernementti on yksi Omanin yhdestätoista kuvernementiksi (muḥāfaẓah) kutsutusta aluehallinnon ylemmän tason hallintoalueesta. Se muodostettiin lokakuussa 2011 jakamalla aiempi Al-Batinan hallinnollinen alue kahteen osaan. Hallinnollinen keskus on Soharin satamakaupunki Omaninlahden rannalla, joka on myös kuvernementin väkirikkain kaupunki. Etelä-Egean saaret eli Etelä-Egean saarten alue on yksi Kreikan aluehallinnon kolmestatoista alueesta. Se kuuluu Egean hajautetun hallinnon alueeseen ja sen pääkaupunki on Ermoúpoli. Jello Biafra on yhdysvaltalainen rockmuusikko. Biafra oli amerikkalaisen punk rock -yhtye Dead Kennedysin laulaja ja perustajajäsen. Hänen taiteilijanimensä on ironisesti yhdistetty vähäravintopitoisesta Jell-O-hyytelöstä ja lyhytikäisestä, nälänhätää kärsineestä Biafran valtiosta. Yhtyeen hajoamisen jälkeen hän on esittänyt ja julkaissut levyillä musiikin sijaan puhuttuja tarinoita sekä muodostanut Lard-yhtyeen yhdessä Ministryn kanssa. Virus on hyvin pieni biologinen järjestelmä, joka tarvitsee isäntäsolun lisääntyäkseen. Virus voidaan luokitella elottoman ja elollisen välimaastoon. Viruksella ei ole omaa solurakennetta tai aineenvaihduntaa. Sillä on kuitenkin omaa perintöinformaatiota – samankaltaista kuin eliöillä – sekä omia proteiineja. Ketunsara on lähes koko Euroopassa tavattava sarakasvi. Suomessa se on rauhoitettu ja erittäin uhanalainen. Taake on vuonna 1993 perustettu norjalainen black metal -yhtye, joka tunnettiin myös aikaisemmin nimellä Thule. Yhtye on Ørjan "Hoest" Stedjebergin sooloprojekti, jossa on kuitenkin vieraillut eri soittajia mm. Carpathian Forestista ja Gaahlskaggista. Tuomas Veturi – suuri löytöretki on brittiläinen animaatioelokuva vuodelta 2008. Englanninkielisenä kertojana toimii Pierce Brosnan, suomenkielisenä kertojana Aku Laitinen. Elokuva perustuu televisiosarjaan Tuomas Veturi, ja sen tuotti HIT Entertainment sarjan 11. ja 12. tuotantokauden välillä. Suuri löytöretki oli kolmas sarjasta tehty suoraan videolle julkaistu erikois-DVD. Michel Jules Alfred Bréal oli ranskalainen kielentutkija, jota pidetään nykyaikaisen semantiikan perustajana. Hän toimi Collège de Francen historiallis-vertailevan kielitieteen ensimmäisenä professorina vuodesta 1866 aina eläkkeelle jäämiseensä vuonna 1905. Haralanharjun näkötorni on näkötorni Kangasalan Havisevan kylässä Vesijärven länsipuolella. Ensimmäinen torni valmistui vuonna 1895, mutta se tuhoutui tulipalossa vuonna 1922. Suinulan Nuorisoseura pystytti vuonna 1932 tilalle puisen, 20-metrisen tornin. Tämä torni tuhoutui tuhopoltossa vuonna 2007. Kolmas torni otettiin käyttöön vuonna 2009. Leluliike Casagrande Oy on juuriltaan italialainen, yli satavuotias leluliike Turussa Linnankadulla. Leluliike Casagrande on sijainnut samassa osoitteessa vuodesta 1929. Kardiologia on sydämen ja verenkiertoelimistön toimintaa ja sairauksia tutkiva lääketieteen ala. Tavallisimpia sairauksia ovat sepelvaltimotauti, rytmihäiriöt ja sydämen vajaatoiminta. Suomessa kardiologia on sisätautiopin suppea erikoisala ja käytännössä kaikki kardiologit ovat sisätautien erikoislääkäreitä, lastenkardiologit lastentautien erikoislääkäreitä. Sydänkirurgeja ei ole tapana kutsua kardiologeiksi. Manuel Antonio Cardoso Leal on portugalilainen maantiepyöräilijä, ajajatyypiltään kirimies. Hän edusti ammattilaisuransa alkuvuosina portugalilaisjoukkueita Carvalhelhos-Boavista (2006), Riberalves-Boavista (2007) ja Liberty Seguros (2008–2009). Kaudella 2010 hän ajoi espanjalaisessa Footon-Servetto-tallissa, 2011 yhdysvaltalaisessa Team RadioShackissa, 2012–2013 espanjalaisessa Caja Ruralissa, 2014 portugalilaisessa Banco BIC - Carmimissa ja viimeisenä ammattilaisvuonnaan 2015 portugalilaisessa Tavira-joukkueessa. Fear the Walking Dead on The Walking Dead -televisiosarjaan ja Robert Kirkmanin samannimiseen sarjakuvaan perustuva yhdysvaltalainen televisiosarja. The Sims 2: Vuodenajat on The Sims 2 -pelin viides lisäosa, joka julkaistiin vuonna 2007. Feodalismi tai feodaalinen järjestelmä on keskiajalle tyypillinen sotilaallinen, hallinnollinen ja taloudellinen järjestelmä. Euroopassa feodalismi kehittyi Länsi-Rooman hajoamisen jälkeen, 700- ja 800-luvuilla. Järjestelmä perustui läänitysperiaatteelle, joka on tunnettu myös muualla maailmassa, Aasiassa sekä Afrikassa. Tillabéri on kaupunki, kunta sekä Tillabérin alueen ja departementin hallinnollinen keskus Nigerissä. Se sijaitsee Nigerjoen varrella 115 kilometriä maan pääkaupungista Niameysta luoteeseen. Kunnassa on 53 000 asukasta. Eure on Ranskan departementti numero 27. Se on yksi viidestä departementista, jotka ovat syntyneet vanhan Normandian maakunnan osista. Departementti on saanut nimensä Eurejoesta, joka halkoo aluetta ennen laskemistaan Seineen. Ylä-Sleesian kansanäänestys oli Versaillesin sopimuksen edellyttämä kansanäänestys, ja se toteutettiin 20. maaliskuuta 1921 Weimarin Saksan ja Puolan välisen rajan osan määrittämiseksi. Pisara meressä on suomalaisen Kuumaa-yhtyeen 19. huhtikuuta 2024 julkaistu kolmas studioalbumi. Kurpitsa oli yhdysvaltalaisen raskaan, omamassaltaan 5 340 kg lentopommin nimitys. Sitä on kuvailtu myös korttelipommina. Pommin räjähde oli konventionaalinen, jossa oli Composition B:tä (RDX/TNT) 2 900 kg. Läpimitta oli 152 cm sekä pituus 3,25 m ja muotoilu vastasi Fat Mania. Tämä kehiteltiin Manhattan-projektissa, jossa pommin kehityksestä vastasi muun muassa kommodori William S. Parsons. Se otettiin 1945 käyttöön. Pommeja valmistettiin 486 kappaletta, joista 49 pommia pudotettiin 14 kohteeseen. Yksi pommi jouduttiin tiputtamaan mereen, koska pommikone kohtasi teknisiä vaikeuksia. Harjoituspommeja pudotettiin ainakin maalialueena käytetylle Salton Sean harjoitusalueelle. Viherhohtokolibri on Puerto Ricon kotoperäinen kiitäjälintu. Jean-Baptiste Audebert ja Louis Jean Pierre Vieillot kuvailivat lajin holotyypin Puerto Ricosta vuonna 1801. Clemens Fritz on saksalainen jalkapalloilija, joka edusti 11 kautta Saksan Bundesliigassa pelaavaa Werder Bremenia. Hän oli pelipaikaltaan oikea puolustaja. Kivijärvi on Keski-Suomessa Kivijärven, Kannonkosken ja Kinnulan kuntien alueella Kivijärven kirkonkylän ja Kannonkosken kirkonkylän lähellä sijaitseva järvi. Suomen 30. suurin järvi. Victor Perez oli tunisianjuutalainen kärpässarjan nyrkkeilijä, joka voitti oman painoluokkansa maailmanmestaruuden vuosina 1931 ja 1932. Hän lopetti nyrkkeilemisen joulukuussa 1938. Säynätsalo on Jyväskylän yhdeksäs suuralue. Suuralue vastaa entistä Säynätsalon kuntaa, joka liitettiin Jyväskylään vuonna 1993. Säynätsalon suuralueeseen kuuluvat Säynätsalon, Lehtisaaren, Muuratsalon ja Kinkovuoren kaupunginosat. Bertha Katarina Enwald oli suomalainen arkkitehti ja piirustuksenopettaja. Hän oli neljäs suomalainen arkkitehdiksi valmistunut nainen. Enwald teki kuitenkin suurimman osan elämäntyöstään opettajana, koska 1900-luvun alussa naisarkkitehdin oli vaikea luoda uraa Suomessa. Oncorhynchus kawamurae (”kunimasu”) on Japanissa Tazawajärvessä elänyt tyynenmerenlohien suvun kala, jonka arveltiin kuolleen sukupuuttoon patoamiseen 1930 luvulla liittyneen happamoitumisen yhteydessä. Se on yleensä luokiteltu punalohen alalajiksi Oncorhynchus nerka kawamurae. Kalan mätimunia tiedetään siirretyn joihinkin muihin järviin, mutta alalaji katsottiin kuolleeksi sukupuuttoon vuonna 1940. Brayden Schenn on kanadalainen jääkiekkoilija, joka edustaa NHL:ssä pelaavaa St. Louis Bluesia. Hän toimii joukkueen kapteenina. Ozza Mons on inaktiivinen tulivuori Venuksella, lähellä planeetan päiväntasaajaa. Vuori on nimetty persialaisen jumalattaren Ozzan mukaan. Plakiás on Kreikan kylä, joka sijaitsee Kreetan saarella ja kuuluu Ágios Vasíleioksen kuntaan, Réthymnon alueyksikköön ja Kreetan alueeseen. Se kuului aiemmin Foínikaksen kuntaan ja vuodesta 2011 lähtien Ágios Vasíleioksen kunnan Foínikaksen kunnallisyksikköön. Kylän väkiluku on 143. Maksaruohot eli suomumaksaruohot (Sedum) on maksaruohokasveihin kuuluva suku, johon kuuluu noin 400 lajia. Maksaruohot ovat mehikasveja, joiden mehevät lehdet mahdollistavat niiden kasvamisen kuivilla seuduilla. Suvun edustajat ovat levinneet pohjoiselle pallonpuoliskolle. Kasvutavaltaan maksaruohot ovat pystykasvuisia matalia ruohoja tai mattomaisia maanpeittokasveja. Tähtimäisessä kukassa on yleensä viisi terälehteä ja kaksin verroin heteitä. Kukka on lajista riippuen väriltään keltainen, valkoinen, vaaleanpunainen tai punainen. Suomessa esiintyy luonnonvaraisena seitsemän lajia ja useita lajeja kasvatetaan koristekasveina esimerkiksi kivikkopuutarhoissa, joista niitä on paikoitellen siirtynyt myös luontoon puutarhakarkulaisina. Maksaruohojen kukat houkuttelevat perhosia. Antigone on Sofokleen kirjoittama antiikin kreikkalainen tragedia. Se on yksi Sofokleen Thebaan sijoittuvista tragedioista Oidipuksesta kertovien näytelmien ohella, ja jatkaa niiden kertomusta keskittyen Oidipuksen tyttären Antigoneen kohtaamaan ongelmaan siitä, saako tämä haudata oman veljensä. Pengerkatu on asuin- ja liikekatu Helsingissä Kallion kaupunginosassa. Pengerkatu on samansuuntainen sen itäpuolella sijaitsevan Hämeentien kanssa. Katu on pengerretty rinteeseen, joka kohoaa Hämeentieltä jyrkästi lännen suuntaan. ETV Piranhhas on vuonna 1998 perustettu saksalainen salibandyn erikoisseura Hampurista. Seuran miesten edustusjoukkue pelaa kaudella 2013–2014 maan korkeimmalla sarjatasolla Unihockey-Bundesligassa. Miesten edustusjoukkueessa pelaa kaudella 2013-2014 suomalainen Jani Karonen. Peukaloruuvi on Jukka Kuoppamäen vuonna 1970 julkaistu kokoelma-albumi, joka koostuu PSO:lle vuosina 1966–1970 tehdyistä levytyksistä. Kokoelman myynti jäi vaatimattomaksi. Viiniamatsoni on eteläamerikkalainen papukaija. Sen elinympäristö ulottuu Brasilian Bahian eteläosista Paraguayn itäosiin ja Argentiinan pohjoisosiin. Lajin holotyypin kuvaili Heinrich Kuhl Brasiliasta 1820. Caitlin Foord on australialainen jalkapalloilija. Hän on pelipaikaltaan hyökkääjä. Hän on pelannut Australian naisten maajoukkueessa 109 maaottelua ja tehnyt niissä 29 maalia. Hänet palkittiin vuoden 2011 MM-kilpailujen parhaana nuorena pelaajana. Vuoden 2019 MM-kilpailuissa hän pelasi Australian kaikissa neljässä ottelussa ja teki maalin alkulohko-ottelussa Brasiliaa vastaan. Hannibal TV on tunisialainen televisiokanava, joka esiintyy myös eripuolella maailmaa satelliitin kautta. Kanava esittää pääosin televisiosarjoja ja dokumenttiohjelmia. Vernon Sanders ”Vern” Law on yhdysvaltalainen baseballsyöttäjä. Hän pelasi MLB:ssä vuosina 1950–1967 joukkueenaan koko tuon ajan Pittsburgh Pirates. Germaani (GeH4) on germaniumin ja vedyn muodostama, rakenteellisesti metaania muistuttava yhdiste. Germaanin moolimassa on 76,672 g/mol ja CAS-numero 7782-65-2. Se muodostaa samankaltaisen tetraedrinmuotoisen metaaninkaltaisen molekyylin kuin fosfiini tai silaani. Germaani on erittäin tulenarkaa ja muodostaa palaessaan germaniumdioksidia ja vettä. Apogon parvulus on kardinaaliahveniin kuuluva kala, jota pidetään joskus meriakvaariossa. Pius Suter on sveitsiläinen jääkiekkoilija, joka pelaa NHL-joukkue Vancouver Canucksissa. Hän on pelipaikaltaan keskushyökkääjä, mutta Suter osaa pelata myös laidassa. Keltakylkimedestäjä on medestäjien heimoon kuuluva varpuslintu. Mustaotsanakkeli on nakkelien heimoon kuuluva varpuslintu. Kunjan piiri on paikallinen itsehallintoalue Pihkovan alueella Venäjällä. Alueen kaakkoisosassa sijaitsevan piirin pinta-ala on 2 613 neliökilometriä ja vuonna 2010 asukkaita oli 10 277 henkeä. Kolmannen sukupolven iPad on Applen valmistama taulutietokone, joka on iPad-tuoteryhmän kolmas laite. Laite julkistettiin 7. maaliskuuta 2012 lehdistötilaisuudessa San Franciscossa. Applen mukaan laite on edeltäjiensä tapaan suunniteltu käytettäväksi erilaisten medioiden seuraamiseen, sähköpostin lukemiseen sekä ilmaisien ja maksullisien pelien pelaamiseen. Sorsakoski on teollisuustaajama Leppävirralla Pohjois-Savossa. Taajama sijaitsee seututien 533 varrella noin kahdeksan kilometriä Leppävirran kuntakeskuksesta länteen ja 20 kilometrin päässä Varkaudesta. Kylän asukasluku on noin 692. Kylältä on suora tieyhteys Leppävirralle sekä Jäppilän kautta Pieksämäelle. Reidar Palmgren on suomalainen kirjailija ja näyttelijä, jonka esikoiskirja Jalat edellä sai sekä Helsingin Sanomien kirjallisuuspalkinnon että Akateemisen kirjakaupan esikoiskirjapalkinnon 2001. Maria Elisabeth Kuylenstierna-Wenster oli ruotsalainen kirjailija ja kääntäjä. Hänen tuotantonsa on pääasiassa romanttisia kertomuksia. Hän osallistui kirjoitustyönsä kautta ajan keskusteluun naisen asemasta. Lepontiset Alpit on Keski-Alppien osa, joka sijaitsee osittain Sveitsin, osittain Italian (Piemonte) puolella. Vuoristo on saanut nimensä alueella aikoinaan asuneen lepontii-kansan eli lepontilaisten mukaan. Silja – nuorena nukkunut on vuonna 1956 valmistunut Jack Witikan ohjaama elokuva. Elokuva perustuu Frans Emil Sillanpään romaaniin Nuorena nukkunut. Procida on tuliperäinen saari Napolinlahden pohjoispäässä, noin tunnin laivamatkan päässä Napolista. Se on noin neljä kilometriä pitkä ja kaksi kilometriä leveä. Saari muodostaa myös kunnan, joka kuuluu Napolin metropolikaupunkiin Campanian alueella. Keittiö on ruoan valmistukseen tarkoitettu huone tai tila. Nykyaikaisen asunnon keittiössä on jääkaappi, liesi, mikroaaltouuni, liesituuletin ja juokseva kuuma- ja kylmä vesi astioiden pesua ja ruokien puhdistusta varten. Lisäksi yleisiä varusteita keittiöissä ovat astianpesukone, pakastin sekä erilaiset pienkoneet kuten tehosekoitin. Keittiössä on myös kaapistoja ruokailuvälineiden ja astioiden säilytystä ja kuivausta varten. Myös leivinuuni on mahdollinen. Jefferson Beauregard ”Jeff” Sessions III on yhdysvaltalainen juristi ja republikaanisen puolueen pitkäaikainen senaattori Alabamasta. Tiilitehdas on tiilten valmistukseen erikoistunut tehdas, jossa on tarvittava laitteisto tiilten muokkaukseen, tilat kuivatukseen ja tiilten polttoon tarvittava uuni, nykyisin yleensä tunneliuuni. Tehtaaseen kuuluviksi lasketaan myös varastointialueet ja savenottoalueet, jotka yleensä menneinä aikoina sijaitsivat tehtaan välittömässä läheisyydessä. Suomeen ensimmäinen tiilitehdas perustettiin 1860-luvulla, joka sijaitsee edelleenkin Keravalla. Haploryhmä I (Y-DNA) (I-M170) on isälinjan haploryhmän tyyppi, joka on melko yleinen Euroopassa. Länsisuomalaisilla esiintyy paljon haplotyyppiä I1. Andrei Sergejevitš Aršavin on venäläinen jalkapalloilija, joka pelaa Venäjän pääsarjan Zenit Pietarissa. Aršavin pelaa hyökkäävänä keskikenttäpelaajana niin sanotulla kymppipaikalla tai laitalinkkinä. Hänet tunnetaan erityisesti tekniikastaan, pelikäsityksestään ja nopeudestaan. Lasiainen on silmämunan ontelon täyttävä, ohuen kalvon ympäröimä läpinäkyvä hyytelö. Se muodostaa suurimman osan silmän sisällöstä. Lasiainen tukee linssiä ja sarveiskalvoa sekä takaa valon heijastumattoman kulun linssin ja verkkokalvon välillä. Lasiaisessa on näköhermon nystystä lähtevä kanava, joka ulottuu linssin etupinnalle asti. Tämä lasiaiskanava on jäänne lasiaisvaltimosta, joka ravitsee lasiaista sikiövaiheen aikana. Vesania on puolalainen sinfonista black metalia soittava yhtye, jonka perustivat Orion, Daray ja Heinrich vuonna 1997. Myöhemmät jäsenet olivat Annahvahr sekä Hatrah, joka lähti yhtyeestä vuonna 1999 ja jonka korvasi Siegmar. Turun seudun joukkoliikenne eli Föli on Turun, Kaarinan, Raision, Naantalin, Liedon, Paimion ja Ruskon alueella toimiva joukkoliikennejärjestelmä. Kuntarajoista riippumaton Föli-liikenne alkoi heinäkuussa 2014. Roger Craig Smith on yhdysvaltalainen ääninäyttelijä. Hänen tunnetuimpiaan äänirooleja ovat Chris Redfield Resident Evil -pelisarjassa, Ezio Assassin’s Creed II:ssa, Sonic the Hedgehog Sonic the Hedgehog -pelisarjassa, sekä Batman Batman: Arkham Originsissa. Nokivatsamuura on puumuuriin kuuluva lintulaji. Lajia tavataan Keski- ja Etelä-Amerikassa. Kevätuhri on Ruusut-yhtyeen toinen studioalbumi, joka julkaistiin 29. toukokuuta 2020. Hakamaa on Kempeleen kunnassa sijaitseva pääasiassa pienteollisuuden käytössä oleva alue. Alue sijaitsee kaksi kilometriä Kempeleen keskustasta pohjoiseen seututien 847 itäpuolella lähellä Oulun kaupungin rajaa. Oulun keskustasta on matkaa noin kahdeksan kilometriä. Hakamaan teollisuusaluetta alettiin rakentamaan 1980-luvun puolivälissä. Alue oli aikaisemmin valtion maata, jota asutustilalliset käyttivät lehmien yhteislaitumena. Hakamaahan lasketaan myös pääalueen läheisyydessä sijaitseva Kuivalanperä-niminen alue, joka on pääosin vanhaa pelto- ja metsämaata. Aynsley Thomas Dunbar on brittiläinen rock-rumpali, joka on soittanut useiden tunnettujen muusikoiden yhtyeissä. Georges Bataille oli ranskalainen kirjailija, antropologi ja filosofi. Edgars Masaļskis on latvialainen uransa päättänyt jääkiekkomaalivahti. Pituutta Masaļskisilla on 176 senttimetriä ja painoa 82 kilogrammaa. Hän pelasi useissa jääkiekon maailmanmestaruuskilpailuissa sekä kaksissa olympialaisissa. Panaynkäpinkäinen on käpinkäisten heimoon kuuluva varpuslintu. Suur-Päijänteen alue (vesistöaluetunnus 14.2) on Kymijoen vesistössä (14) sijaitseva ensimmäisen jakovaiheen alue, jonka muodostuu Päijänteestä, sen lähialueen vesistöistä ja joistakin suurimmista siihen laskevien jokien valuma-alueista. Alueesta on rajattu pois Jämsän reitin valuma-alue (14.5) ja Sysmän reitin valuma-alue (14.8), jotka laskevat eri puolille järveä. Suur-Päijänteen alueen vedet laskevat seuraavaksi Kalkkistenkosken kautta Kymijoen alueelle (14.1). HD 84406 on auringonkaltainen tähti, joka sijaitsee Ison karhun tähtikuviossa, 260 valovuoden päässä Maasta. Sen voi erottaa taivaalta kaukoputken tai tehokkaan kiikarin avulla mutta ei paljain silmin. Tähden ominaisliike on varsin suuri, −0,137 kaarisekuntia vuodessa, ja se luokitellaan kellertäväksi alijättiläiseksi. Korfun kansainvälinen lentoasema ”Ioánnis Kapodístrias” on kansainvälinen lentoasema Korfun saarella Kreikassa. Bustamante-luokka oli Espanjan laivaston kolmen ensimmäisen maailmansodan aikana valmistetun aluksen muodostama hävittäjäluokka. Ludvig IV (893–911), lisänimeltään Ludvig Lapsi, oli viimeinen karolingien sukuun kuulunut Itä-Frankian kuningas vuosina 900–911. Lepinkäissieppo on vangojen heimoon kuuluva varpuslintu. Maria Louise Clara Albertine "Marlous" Fluitsma on alankomaalainen näyttelijä. Hän on tullut tunnetuksi elokuvista, televisiosta ja teatterista. Roolien joukossa on ollut Helen Helminkin osa sarjassa Goede tijden, slechte tijden, jossa hän esiintyi vuosina 1990–1991. Räyskälä on kylä Lopella. Siellä sijaitsee muun muassa purjelentopiireissä tunnettu Räyskälän lentokenttä. Räyskälässä oli myös leirikeskus alun perin vuonna 1952 rakennettu kyläkoulu, mutta 1979 se muutettiin Lopen kunnan leirikeskukseksi. Nyt sen omistaa Evon Luonto Oy. Kylän eteläpuolella sijaitsee Parkuvan järvi, länsipuolella on Alimmaisen järvi Myös osa Melkutinta on Räyskälässä. Vuosittain Räyskälässä järjestetään Road Racing -kisa. Kylässä toimii kesäisin Räyskälän kyläkauppa. Venttiili on laite, jonka tehtävänä on estää, säätää tai sallia nesteiden tai kaasujen virtausta. Venttiileitä on esimerkiksi hydrauliikan ja pneumatiikan komponentteina ja polttomoottorien osina. Myös vesijohtoverkoissa olevat hanat ovat venttiileitä. Joidenkin venttiilien toiminta perustuu paine-eroon, mutta useimpia venttiilejä ohjataan erillisellä toimilaitteella. Polttomoottorissa on venttiilikoneisto ohjaamassa sen venttiilien toimintaa. Kalkkarokäärmeet (Crotalus) on kyykäärmeiden (Viperidae) heimoon kuuluva käärmesuku. Ne kuuluvat kuoppakyiden (Crotalinae) alaheimoon, jonka kaikkia lajeja toisinaan kutsutaan kalkkarokäärmeiksi, mutta kalistinhäntäisiä varsinaisia kalkkarokäärmeitä ovat vain kalkkarokäärmeiden suku sekä kääpiökalkkarokäärmeet (Sistrurus). Kalkkarokäärmeiden suku käsittää suurimman osan ”hännänkalistajista”, 53 lajia, kun taas kääpiökalkkarokäärmeisiin kuuluu vain kolme lajia. Kalkkarokäärmeet elävät Etelä-, Keski- ja Pohjois-Amerikassa. Antonov An-225 ”Mrija” oli 6-moottorinen Antonovin valmistama rahtikone ja maailman suurin käyttöön päässyt lentokone. Se oli jatkokehitelmä Antonov An-124:stä. Eretria-maalari oli antiikin kreikkalainen vaasimaalari, joka maalasi attikalaista punakuviokeramiikkaa. Hän toimi Ateenassa klassisella kaudella noin vuosina 440–415 eaa. Maalarin oikeaa nimeä ei tunneta. Tutkimuksessa käytetty nimitys perustuu siihen, että eräs hänen maalaamansa epinetron on löydetty Eretriasta. Kaj-Erik Relander on suomalainen ekonomi ja yksityissijoittaja, joka tuli Suomessa tunnetuksi Soneran toimitusjohtajana tehdyistä epäonnistuneista UMTS-kaupoista. Soneran jälkeen Relander on toiminut hallituksen jäsenenä ja neuvonantajana useissa kansainvälisissä yrityksissä. Hänen erikoisalaansa ovat telekommunikaatio ja rahoitus. Relander on vuonna 2018 nimitetty DU-teleoperaattorin hallitukseen Dubaissa, Yhdistyneissä arabiemiirikunnissa. Hän toimii myös luxemburgilaisen SES-satellittiioperaattorin sekä videopalveluja Lähi-idässä ja Pohjois-Afrikassa tuottavan Starzplay Arabian hallituksessa. Lisäksi Relander toimii turvallisiin mobiilipalvelujen tuottamiseen erikoistuneen suomalaisen BookIT Oy:n hallituksessa ja neuvonantajana rahastopalveluita tarjoavassa Limestonessa sekä sijoitusyhtiö Mustard Seedissä. Relander on myös rahoitusalan start-up -yhtiöihin Aasiassa ja Afrikassa erikoistuneen Apis Partnersin sijoituskomitean puheenjohtaja. Volgan vesivoimalaitos on Euroopan suurin vesivoimala. Se sijaitsee Euroopan suurimman joen, Volgan alajuoksulla Etelä-Venäjällä Volgogradin kaupungin yläpuolella, noin 400 kilometriä ylävirtaan joen suulta Kaspianmeressä. Volgan vesivoimalaitos on alin Volgan-Kaman jokisysteemin suurten voimalapatojen ja tekojärvien sarjassa. Sen pato salpaa yläpuolelleen 540 kilometrin pituisen ja yli 3 000 neliökilometrin laajuisen Volgogradin tekojärven. Domusnovas on kaupunki ja kunta Italiassa Sardinian hallintoalueella Etelä-Sardinian maakunnassa. Kunnassa on arviolta 6 213 asukasta ja sen pinta-ala on 80,59 neliökilometriä. Se sijaitsee 52 metrin korkeudella merenpinnan yläpuolella. Unikankareen kumpu on Turussa Varsinais-Suomessa sijaitseva kumpare, jonka päälle on rakennettu Suomen kansallispyhäkkö, Turun tuomiokirkko. Kumpu on saanut nimensä jo keskiajalla siitä, että se toimi myös hautapaikkana, kun Turun tuomiokirkon lattian alle haudattiin vainajia. Noin 5 000 vainajaa on haudattu tuomiokirkon alle. Sara Elisabeth Wacklin oli oululaissyntyinen kirjailija ja naisten koulutuksen edelläkävijä. Hän oli Suomen ensimmäisiä naiskirjailijoita. Viljo ”Ville” Lauri Johannes Komsi on suomalainen entinen poliitikko. Hän oli Helsingin kaupunginvaltuuston jäsen vuosina 1981–1988 ja vihreä kansanedustaja 1983–1987. Verginan aurinko on tyylitelty tähtisymboli, jossa on 16 sädettä. Sitä pidetään muinaisen Makedonian valtakunnan symbolina. Nykyisin se on yksi Kreikan ja erityisesti kreikkalaisen Makedonian kansallisista symboleista. Naisten Superpesis on Suomen pesäpallon korkein sarjataso. Naisten Superpesiksessä pelaa 12 joukkuetta. Sarjaan nousemista ja putoamista ohjaa Suomen Pesäpalloliiton sarjajärjestelmä. Superpesis-kaudet kestävät yleensä toukokuusta syyskuuhun. Kukin joukkue pelaa runkosarjassa 24 ottelua: kaksi ottelua toisiaan vastaan, yhden kotona ja yhden vieraissa. Kaksinkertaisen runkosarjan jälkeen pelataan jatkosarjat, joissa ratkaistaan pudotuspeleihin selviytyvät 8 joukkuetta sekä putoamiskarsintaan sijoittuvat ja putoavat joukkueet. Superpesistä pelataan kaikkina viikonpäivinä. Arkena pelattavat ottelut pelataan iltaisin ja viikonloppu-ottelut iltapäivällä. Kutrirahkasammal eli käyrälehtirahkasammal on sammallaji. Se kuuluu Sphagnaceae-heimoon ja rahkasammalten sukuun. Yleisväriltään kutrirahkasammal on kellertävää tai ruskeaa. Laji on alueellisesti uhanalainen koko Suomessa lukuun ottamatta Tunturi-Lappia, jossa sitä ei esiinny. Valtakunnallisessa luokittelussa kutrirahkasammal on silmälläpidettävä. Loimaan Keskuspuisto on Loimaan keskustassa Väinämöisenkadulla sijaitseva puistoalue. Puiston vieressä sijaitsevat Loimaan keskustan palvelut. Torsten Gideon Wasastjerna oli suomalainen taidemaalari. Wasastjerna tunnetaan parhaiten hänen vuoden 1890 vaiheilla maalaamistaan impressionistisista maisemamaalauksista, mutta hän teki myöhemmin myös suurikokoisia fantasia-aiheisia maalauksia sekä symbolistisia maalauksia. Çankırın maakunta on yksi Turkin 81 maakunnasta. Maakunnan väkiluvuksi arvioitiin 183 550 vuonna 2014. Albréda oli ranskalainen kauppa-asema Gambiajoella vuosina 1681–1857. Ranskanravuri on Ranskasta kotoisin oleva ravihevosrotu. Parthia oli historiallinen valtio nykyisen Iranin alueella. Parthialaiset olivat paimentolaiskansa, joka muutti Persiaan (Iran) noin vuonna 1000 eaa. He elivät persialaisten ja seleukidien vallan alla 300-luvulle eaa. saakka. Tuolloin seleukidien parthialainen vasalli perusti itsenäisen valtion, joka säilyi melkein 500 vuotta. Kermankoski on Heinäveden kunnassa, Kerman kylässä, Heinävedentiellä sijaitseva koski. Kermankoski on suosittu kalastus- ja freestylemelontapaikka. 2007–2008 tehdyn kalataloudellisen kunnostuksen myötä Kermankoskeen rakennettiin melojia varten kaksi freestylemelontaan soveltuvaa stopparia, jotka toimivat eri vedenkorkeuksilla. Kosken läheisyydessä sijaitsee vuosina 1903–1906 rakennettu Kerman kanava, joka on nykyisinkin toiminnassa. Toinen suosittu kalastuskoski Heinävedellä on Karvionkoski. Kilchberg on kunta Sveitsissä Basel-Landschaftin kantonissa. Kunnassa oli vuoden 2016 lopulla 157 vakinaista asukasta. Sovetsk, vuoteen 1946 saksalaisena Tilsit, on noin 43 000 asukkaan kaupunki Kaliningradin alueella Venäjällä. Kaupunki sijaitsee Niemenjoen rannalla Liettuan vastaisella rajalla, noin 40 kilometriä rannikolta sisämaahan. Akridiinioranssi (C17H19N3) on akridiinirakenteisiin väriaineisiin kuuluva orgaaninen yhdiste. Yhdistettä käytetään väriaineena erityisesti mikrobiologisissa fluoresenssimikroskopiatutkimuksissa. Kali on hindulaisuudessa esiintyvä jumalatar, jota hindut pitävät äitijumalatar Devin raivoisana ilmenemismuotona. Sana ”kali” on sanskriittia ja merkitsee 'mustaa' taikka 'aikaa'. Hän on sekä tuhon että luomisen jumalatar. Siikalatva on Suomen kunta, joka sijaitsee Pohjois-Pohjanmaan maakunnassa. Toimintansa se aloitti vuoden 2009 alussa, kun Kestilän, Piippolan, Pulkkilan ja Rantsilan kunnat liittyivät yhdeksi kunnaksi. Kunnassa asuu 4 938 ihmistä ja sen pinta-ala on 2 229,88 km2, josta 56,61 km2 on vesistöjä. Väestötiheys on 2,27 asukasta/km2. Zombanaletti eli aiemmalta nimeltään zombankertturastas on sieppojen heimoon kuuluva varpuslintu. Michael Joseph ”Mike” Porcaro oli yhdysvaltalainen basisti. Hän soitti Totossa vuodesta 1982 jolloin hän korvasi David Hungaten. Surutulitus on Turmion Kätilöiden kappale ja ensimmäinen single yhtyeen vuoden 2017 studioalbumilta Dance Panique. Se kertoo rakkaudesta ja rakastelemisen vaikeudesta. Kappale debytoi Suomen virallisen latauslistan sijalla 18. Santiago de Querétaro on kaupunki Querétaron osavaltiossa Meksikossa. Kaupungin asukasluku on 596 450. Anna Kay Faris on yhdysvaltalainen näyttelijä, joka tunnetaan parhaiten roolistaan Scary Movie -elokuvissa. Hänen ensimmäinen merkittävä roolinsa oli elokuvassa Lovers Lane vuonna 1999. Haploryhmä W on mitokondrion DNA:han perustuva ihmisen äitilinjan haploryhmä. Ryhmä on eriytynyt haploryhmästä N2 ja sitä esiintyy Euroopassa ja Länsi- ja Etelä-Aasiassa. 1223 Neckar on Marsin ja Jupiterin väliseen pääasteroidivyöhykkeeseen kuuluva pikkuplaneetta eli päävyöhykkeen asteroidi. Sen löysi Karl Wilhelm Reinmuth vuonna 1931 Heidelbergissä. Pikkuplaneetta sai nimensä Neckar-joen mukaan, sillä joki virtaa Heidelbergin halki. Ennen nimeämistään tämä asteroidi tunnettiin väliaikaisella tunnuksella 1931 TG. Koska Neckarin absoluuttinen magnitudi (H) on 10,58, sen läpimitta on todennäköisesti välillä 20−50 kilometriä. Tivoli Sariola on keravalainen perheyritys. Alkuaikoina tivolilla oli lähinnä sirkusesityksiä, joissa he käyttivät myös eläimiä. Myöhemmin sirkusesitysten tilalle tulivat erilaiset huvilaitteet. Osittain syynä olivat uudet säädökset, jotka kielsivät sirkuseläinten jatkuvan kuljetuksen. Eero Markus Antero Valjakka oli suomalainen arkkitehti, jota on pidetty erityisesti asuntosuunnittelun merkittävänä asiantuntijana. Stora Mellby on taajama Alingsåsin kunnassa Länsi-Götanmaan läänissä ja samannimisessä historiallisessa maakunnassa Ruotsissa. Stora Mellby on ennen kaikkea asuinalue, josta käydään töissä Alingsåsin keskustassa tai Trollhättanissa. Tyrnävän kirkko on Tyrnävän seurakunnan kirkko, joka sijaitsee Tyrnävän kirkonkylässä. Puisen uusgotiikkaa edustavan kirkon on suunnitellut Oulun lääninarkkitehti F. W. Lüchow. Muodoltaan se on päätytornillinen pitkäkirkko, jonka torni on länsipäädyssä. Istumapaikkoja sillä on 750 ja pinta-alaa 300 neliömetriä. Kirkon rakennustyöt aloitettiin 1873 ja kirkkoherra Samuel Strömmer vihki kirkon käyttöön 2. lokakuuta 1881. Tuure Kalervo Koski on suomalainen basisti ja säveltäjä. Hän soittaa sekä sähkö- että kontrabassoa. Johan Bjarne Kallis on suomalainen poliitikko. Hän oli Suomen Kristillisdemokraattien puheenjohtaja vuosina 1995–2004 ja kansanedustaja vuosina 1991–2011. Turun oikeustalo on valmistunut Sairashuoneen- ja Linnankadun kulmatontille vuonna 1998. Se on Valtion kiinteistölaitoksen rakennuttama ja arkkitehti Pekka Pitkäsen suunnittelema. Kiveä julkisivussaan hyödyntävä rakennus sai vuoden 1998 kivipalkinnon. Oikeuslaitoksessa tapahtuneiden uudistusten myötä talossa toimivat nykyisin Turun hallinto-oikeus, Varsinais-Suomen käräjäoikeus ja Syyttäjälaitoksen Turun toimipaikka. Välikari on karikon ympäröimä saari Perämerellä Martinniemen kaupunginosassa Haukiputaalla Oulussa noin kilometrin etäisyydellä mantereesta. Lähimmät saaret ovat Kriisi ja Laitakari. Välikarissa on muutamia loma-asuntoja. Saaressa on kasvaa kuusimetsää ja katajia. Taitoluistelun pariluistelun olympiakilpailu Pyeongchangin 2018 talviolympialaisissa käytiin Gangneung Ice Arenassa 14. – 15. helmikuuta 2018. Lyhytohjelma käytiin 14. helmikuuta ja vapaaohjelma 15. helmikuuta. Kylkilampi on Kiiminkijoen vesistöalueeseen kuuluva lampi Utajärven kunnan Juorkunan kylässä Pohjois-Pohjanmaalla. Se sijaitsee Juorkunan ja Ylikiimingin välillä, noin seitsemän kilometriä Hillatie-nimisen metsäautotien ja Olvasjärventien risteyksestä länteen tien pohjoispuolella. Lampi on lähellä Kivi-Sorsuaa, josta lähtee myös Kylkilammen laskujoki, Ylioja -niminen pieni joki Saari-Sorsuaan ja sieltä edelleen Sorsuanojaa myöten Nuorittajokeen Pudasjärvellä. Järvi on matala ja tummavetinen ja varsinkin pohjois- ja länsirannaltaan suota. Lammen pohjoispäässä Yliojan rannalla on metsästyskäyttöön rakennettu maja. Saaristomeren kansallispuisto on Paraisten kaupungissa ja Kemiönsaaren kunnassa, Varsinais-Suomessa sijaitseva kansallispuisto. Kansallispuisto on perustettu vuonna 1983 ja sen pinta-ala on 500 km². Aluetta hoitaa muiden Suomen kansallispuistojen tapaan Metsähallitus. Stora Sjöfallet on osa kolmen kansallispuiston muodostamaa yhtenäistä aluetta Pohjois-Ruotsissa. Stora Sjöfalletin pinta-ala on 127 800 ha (1 278 km²). Kansallispuisto on perustettu vuonna 1909. Se kuuluu Euroopan unionin Natura 2000 -ohjelmaan. Savela on parintuhannen asukkaan asuinalue Koillis-Helsingissä, pääradan ja Vantaanjoen välissä, Pukinmäen kaupunginosassa. Jonathan Racine on kanadalainen jääkiekkopuolustaja. Racine on pelannut urallaan myös yhden NHL-ottelun Florida Panthersissa kaudella 2013–2014. Hänet on tunnettu varsin kovaotteisena puolustajana, sillä Racine on kerännyt AHL:n runkosarjassa yhteensä 275 ottelussa 515 jäähyminuuttia. Hän on ajoittain myös tapellut. Linda Darnell oli yhdysvaltalainen näyttelijä. Hänellä on tähti Hollywood Walk of Famella. LHS 1140b on Valaskalan tähdistössä sijaitseva eksoplaneetta, joka kiertää punaista kääpiötä LHS 1140. Planeetta sijaitsee noin 40 valovuoden päässä Maapallolta. Sen läpimitta on noin 18 000 kilometriä, mikä on noin puolitoista kertaa pidempi kuin Maan läpimitta. Sen arvellaan olevan tiheydeltään noin kaksinkertainen Maahan verrattuna. Se kiertää rauhallista emotähteään noin 15 miljoonan kilometrin päässä. Planeettaa pidetään lupaavana ehdokkaana elämän syntymiselle, ja se on kiviplaneetta. Péter Medgyessy Kuuntele lausunta (ohje) (s. 19. lokakuuta 1942 Budapest) on unkarilainen poliitikko, joka oli Unkarin pääministeri vuosina 2002–2004. Hän erosi tehtävästään elokuussa 2004 hallituskoalition hajotessa. Medgyessy toimi kuitenkin väliaikaisena pääministerinä vielä 30 vuorokautta eroilmoituksensa jälkeen perustuslain mukaisesti sekä muutaman lisäpäivän kunnes Unkarin parlamentti oli hyväksynyt hänen seuraajansa Ferenc Gyurcsányn. Takashi Shimura oli 1900-luvun menestyneimpiä japanilaisia näyttelijöitä. Ezequiel Iván Lavezzi on argentiinalainen ammattilaisuransa lopettanut jalkapalloilija, pelipaikaltaan hyökkääjä. Lavezzi tunnetaan erityisesti nopeudestaan ja teknisyydestään. Sisä-Mongolia on autonominen alue Kiinassa. Kiinan autonomiset alueet ovat jotakin vähemmistökansallisuutta varten varattuja, Sisä-Mongolia on varattu mongoleille. SS Californian oli Leyland Linen omistama Atlantin liikenteessä ollut höyrylaiva, joka oli suunniteltu ensisijaisesti kuljettamaan puuvillaa, mutta siinä oli myös majoitustilat kaikkiaan 102:lle matkustajalle ja miehistön jäsenelle. Alus tuli tunnetuksi oltuaan lähin RMS Titanicin uppoamispaikkaa ollut alus. Jay Waverly North on yhdysvaltalainen näyttelijä. Hän esitti lapsena Ville Vallatonta vuosien 1959–1963 televisiosarjassa Dennis the Menace. Yukio Kasaya oli japanilainen mäkihypyn olympiavoittaja, jonka uran parhaat vuodet ajoittuivat 1970-luvun alkuun. Francesco Ciceri oli italialainen roomalaiskatolinen piispa. Hänet vihittiin papiksi 17. joulukuuta 1870 ja nimitettiin Pavian hiippakunnan piispaksi 15. huhtikuuta 1901. Piispaksi vihkiminen seurasi 25. elokuuta. Pääkonsekraattorina toimi Agostino Gaetano Riboldi. Ciceri kuoli 75-vuotiaana virassa. Faa’an kansainvälinen lentoasema on lentoasema Tahitin saarella Ranskan Polynesiassa. Se sijaitsee Faa’an kunnassa. Moesa on joki Etelä-Sveitsissä, Alppien eteläpuolella. Joen pituus on 46 kilometriä, ja se on Sveitsin 20:nneksi pisin joki. Serlachius Kartano on Mänttä-Vilppulassa sijaitseva taidemuseo, jota ylläpitää Gösta Serlachiuksen taidesäätiö. Se on vanhempi säätiön kahdesta Serlachius-museosta. André George Previn oli saksalaissyntyinen yhdysvaltalainen pianisti, kapellimestari ja säveltäjä. Hän syntyi Berliinissä juutalaisille vanhemmille. Perhe pakeni vuonna 1939 Yhdysvaltoihin, ja Previnistä tuli Yhdysvaltain kansalainen vuonna 1943. Sikurirousku on kupera tai suppilomainen ruskeanpunainen rouskulaji. Lakki on 2–5 senttimetriä leveä. Sen heltat ovat punaruskeat. Jalka on 3–5 senttimetriä pitkä, punaruskea ja harmaanvioletin sävyinen. Malto on vaaleanpunaruskeaa. Maitiaisneste on valkoista. Sieni maistuu miedolta ja on hyvä ruokasieni. Sikurirousku kasvaa havu- ja sekametsissä, erityisesti kangasmailla kuusen, koivun ja männyn seurassa. Sieni kasvaa Suomessa jokseenkin yleisenä Inariin saakka. Se kuitenkin harvinaistuu pohjoiseen mentäessä. Kasvuaika on elokuusta syyskuuhun. Lucius Munatius Plancus oli roomalainen konsuli ja kensori ensimmäisellä vuosisadalla eaa. Hän toimi konsulina vuonna 42 eaa. yhdessä Marcus Aemilius Lepiduksen kanssa ja kensorina vuonna 22 eaa. Audrey Esparza on yhdysvaltalainen näyttelijä. Hänet tunnetaan Tasha Zapatan roolista televisiosarjassa Blindspot. Industrial and Commercial Bank of China on erittäin suuri, vuonna 1984 perustettu kiinalainen pankki. Yhtiömuodoltaan se on osakeyhtiö. Pankin osakkeet noteerataan Shanghain ja Hongkongin pörsseissä. Pankin kotipaikka on Peking. Kanepi on pienkauppala ja entinen kunta Põlvamaalla, Virossa. Neusiedler Seen kansallispuisto sijaitsee Burgenlandin osavaltiossa Itävallan itäosassa, Neusiedlerjärven itä- ja eteläpuolella. Puisto perustettiin 1993, ja se muodostaa yhteisen kokonaisuuden v. 1991 perustetun unkarilaisen Fertő-Hanságin kansallispuiston kanssa. Kansainvälinen luonnonsuojeluliitto tunnusti puiston 1994, ja se liitettiin 2001 osaksi Unescon maailmanperintökohteiden luetteloa Euroopassa. Suoratoisto on internetin verkkosisällön sisältöpalveluiden tiedonsiirtotapa, erityisesti kuvan ja äänen seuraaminen suoraan. Suoratoistossa multimediasisältöä siirretään jatkuvana virtana katsojalle ja sitä esitetään samanaikaisesti. Toiston aikana tiedon siirto on käynnissä sovellusohjelmassa samanaikaisesti kuin sen esittäminen käyttäjälle. Vaihtoehtoinen tapa on tiedoston lataaminen tietokoneelle ja sen katselu tämän jälkeen, joka ei ole samanaikaista. Suoratoisto sai alkunsa 1990-luvun puolivälissä, ja ensimmäiset palvelut olivat puhtaasti äänisisältömuotoisia. Varhaisia tiedostomuotoja olivat mm. RealMedian kehittämät RealAudio ja RealVideo. Michael Anthony ”Mike” Powell on yhdysvaltalainen pituushyppääjä. Hän pitää hallussaan pituushypyn maailmanennätystä 895 cm. Limanuljaskat (Gomphidius) on sienisuku, johon kuuluu kolme Suomessa esiintyvää lajia. Vuonna 1821 suvulle annettiin nimi Gomphus, mutta vuonna 1825 se vaihdettiin nykyiseen nimeen. Limanuljaska oli ensimmäinen sukuun luokiteltu laji. Amadeo Bordiga oli italialainen kommunistipoliitikko ja teoreetikko sekä Italian kommunistisen puolueen (PCI) perustaja ja ensimmäinen johtaja. Hän edusti vasemmistokommunismia. Lohjan satamarata oli noin viiden kilometrin pituinen rautatie, joka ulottui Lohjan rautatieasemalta Pitkäniemen teollisuusalueelle Lohjanharjun länsipuolelle. Se rakennettiin vuosina 1927–1928. Satamarata korvasi Lohjan sähkörautatien vuonna 1930, jolloin kaikki liikenne siirtyi satamaradalle. Satamaradan liikenne koostui lähinnä tavarajunista, jotka kuljettivat lastia Pitkäniemen paperitehtaille. Radan varrella sijaitsi yksi asema, Tytyrin seisake. Austin Powers on kolmessa agenttielokuvaparodiassa pääosassa esiintyvä kuvitteellinen hahmo, jota näyttelee Mike Myers. Päähenkilö sir Austin Danger Powers syväjäädytettiin 1960-luvulla ja sulatettiin vuonna 1997. Elokuvien huumori on ronskia, usein myös alatyylin puolelle menevää. Eggert Ólafsson (1726–1768) oli islantilainen luonnontutkija ja runoilija. Hänen pääteoksensa on Reise igiennem Island, Islannin luonnonsuhteista ja taloudellisista oloista tehty tutkimus, johon ainekset koottiin Islannin halki tehdyllä matkalla 1752–1757 ja jolla perusteellisuutensa vuoksi oli myöhemminkin pitkään arvoa. Isänmaallisissa runoissaan Eggert koetti herättää islantilaisten kansallistuntoa. Pyynikintori tuttavallisesti Plassi on Tampereen Pyynikinrinteellä sijaitseva entinen kauppapaikka. Pyynikintori rajautuu pohjoisesta Pirkankatuun, etelästä F. E. Sillanpään katuun ja idästä sekä lännestä Pyynikintori-nimiseen katuun. Nykyään alue toimii linja-autoasemana ja autojen pysäköintialueena. Pyynikintorin laidalla sijaitsevat Tampereen lyseon lukio, Tampereen konservatorio sekä Pyynikin urheilukenttä. Pyynikintorin vieressä on pienempi Heinätori. Lili & Susie on ruotsalainen popduo, jonka jäsenet ovat ruotsinsuomalaiset sisarukset Inga-Lill ja Susanne (Susie) Päivärinta. Sisarukset aloittivat ammattimuusikon uransa kuorolaulajina yhtyeessä Suzzies Orkester vuonna 1984. Levy-yhtiö EMI pani sisarukset merkille televisioesiintymisen yhteydessä ja tarjosi heille levytyssopimusta. Ensilevy ilmestyi vuonna 1985, jonka jälkeen duon musiikki menestyi etenkin Ruotsin listoilla hyvin aina vuoteen 1993 saakka. Yhtyeen englanninkieliset levytykset saavuttivat jonkin verran huomiota myös Euroopassa, Yhdysvalloissa ja Japanissa 1986-87. Heidän suurimpia hittilevytyksiään ovat Oh Mama ja Bara du och jag vuodelta 1987 sekä What's the Colour of Love vuodelta 1990. Meksikonkirkupöllönen on pöllöihin kuuluva lintu. Se on kotoperäinen Meksikossa, missä sillä on melko pieni elinalue läntisessä Keski-Meksikossa, jossa se on jokseenkin yleinen Jaliscossa, Colimassa, Michoacánissa, Morelasissa ja Guerrerossa. Hanna Ekola-Salonen on suomalainen laulaja, lauluntekijä ja kirjailija, joka tunnetaan veljensä Martti Heikkilän säveltämästä, vuonna 1990 julkaistusta hitistä "Villihevosia" sekä persoonallisesta äänenkäytöstään. Vanhakäärmeet eli kynsikäärmeet (Henophidia) on käärmeiden kladi, joka yhdessä uuskäärmeiden (Caenophidia) kanssa muodostaa ryhmän Afrophidia. Toisin kuin uuskäärmeillä, vanhakäärmeillä on säilynyt useita alkukantaisia piirteitä. Niillä on jäljellä lantiosta ja takaraajoista kannusmaiset surkastumat, ja niillä on kaksi keuhkoa yhden sijaan. Niillä on myös ylimääräinen coronoideus-luu alaleuassa, jollaista uuskäärmeillä ei ole. Vanhakäärmeillä ei ole päässä samanlaista levykuviota kuin uuskäärmeillä, ja niiden vatsalevyt ovat uuskäärmeiden levyjä pienempiä, eivätkä ulotu yhtä kauas sivuille. Irlantilaiset kiertolaiset ovat irlantilainen etninen vähemmistö. He ovat perinteisesti olleet vankkureillaan liikkuneita nomadeja, mutta nykyisin suurin osa heistä asuu aloillaan. Kiertolaisia asuu Irlannin lisäksi myös Isossa-Britanniassa, Yhdysvalloissa ja Kanadassa. He ovat eläneet muusta yhteiskunnasta erillään vuosisatojen ajan, ja heillä on oma kulttuuri, kieli ja arvomaailma. Kirka on suomalaislaulaja Kirkan toinen albumi vuodelta 1969. Se koostuu hänen 1960-luvun lopun suurimmista hittisingleistä ja muista käännöskappaleista, jotka kaikki on suomentanut Pertti Reponen. 1st Playable Productions on yhdysvaltalainen pelitalo. Harmaasapelikolibri on eteläamerikkalainen kiitäjälintu. Sen esiintymisalue käsittää Andien itäpuolen Kolumbiassa, Venezuelassa, Guyanassa, Surinamessa, Ranskan Guyanassa, Ecuadorissa, Perussa, Boliviassa ja osassa Brasiliaa. Lajista tunnetaan neljä alalajia. Pieter Boddaert kuvaili lajin holotyypin Cayennesta vuonna 1783. U-2-välikohtaus syntyi 1. toukokuuta vuonna 1960, kun Neuvostoliiton ilmapuolustus ampui alas yhdysvaltalaisen Lockheed U-2 -tiedustelulentokoneen syvällä Neuvostoliiton ilmatilassa. Kone oli ollut 6 000 kilometrin pituisella tiedustelumatkalla halki Neuvostoliiton, Pakistanin Peshawarista Norjaan Bodøhön. Konetta ohjasi Gary Powers, CIA:n peiteoperaatiossa toiminut lentäjä. Powers pelastautui koneesta laskuvarjolla, ja neuvostoliittolaiset vangitsivat hänet vakoojana. Nativismi on poliittinen ideologia, joka vastustaa maahanmuuttoa ja vieraiksi koettujen kulttuurien vaikutusvaltaa. Tyypillisesti nativismi asettaa jonkin maan syntyperäisen väestön edut maahanmuuttajien tai maahanmuuttajiin rinnastettavien ryhmien edelle, mikä näkyy politiikassa maahanmuuton vastustamisena. Termi koetaan usein negatiivisena, minkä vuoksi ideologian kannattajat kutsuvat itseään useimmiten muilla nimityksillä, kuten "nationalisti", "isänmaallinen" tai "populisti", vaikka nämä ei tarkoita samaa asiaa. Nativismin taustalla on yleensä ennakkoluuloisia, rasistisia ja ksenofobisia asenteita. Sarajevon laukaukset oli kesäkuussa 1914 tehty poliittinen salamurha, josta käynnistynyt tapahtumaketju johti kuukautta myöhemmin ensimmäisen maailmansodan syttymiseen. Mangopuut eli mangot (Mangifera) on kasvisuku, joka kuuluu sumakkikasvien heimoon. Mangopuut ovat trooppisen Aasian ainavihantia puita. Niiden hedelmät ovat syötäviä, ja lajeista mangoa kasvatetaan laajalti hedelmäpuuna. Pitche on kaupunki sekä osa-alue eli sektori Gabún alueella Guinea-Bissaussa. Se sijaitsee lähellä Guinean rajaa 32 kilometriä Gabústa itään. Kaupungissa on 4 766 ja osa-alueella 45 594 asukasta. Gellértinvuori on kukkula Budapestissa, Tonavan länsi­rannalla. Se kohoaa jyrkästi 140 metriä Tonavan ylä­puolelle, ja Buda­pestin sijaintia pidetään kauniina suureksi osaksi sen ansiosta. Patagonian aavikko on kuiva tasankoalue Patagoniassa, eteläisessä Amerikassa, pääosin Argentiinan alueella. Pieni osa aavikkoaluetta sijaitsee myös Chilen alueella. Aavikko on kooltaan noin 670 000 neliökilometriä jolloin se on maailman 8. suurin aavikkoalue. Aavikkoalue rajoittuu idässä valtamereen ja lännessä Andien vuoristoon. Sangisjoen vesistö muodostuu Pohjanlahden Perämereen laskevan Sangisjoki ja sen sivujokien yhteisestä valuma-alueesta, jonka kokonaispinta-ala on 1 230 neliökilometriä. Se on yksi Ruotsin päävesistöalueista ja sen valuma-alue sijaitsee kokonaan Ruotsissa. Université Clermont-Auvergne on ranskalainen yliopisto, joka sijaitsee Clermont-Ferrandissa, Auvergnen alueella (Auvergne-Rhône-Alpes). Se perustettiin 1. tammikuuta 2017, kun Auvergnen kaksi aiempaa yliopistoa, Auvergnen yliopistot (Clermont-I) ja Blaise-Pascal (Clermont-II), yhdistyivät. Sille myönnettiin "Label I-Site" -osaamismerkki vuonna 2017. Jessica Pegula on yhdysvaltalainen tennispelaaja. Hän on ollut parhaimmillaan kaksinpelissä WTA-listan sijalla 104 tammikuussa 2019 ja nelinpelissä sijalla 92 helmikuussa 2013. Hän on voittanut urallaan kolme ITF-turnausta nelinpelissä. Maustemeirami on alun perin Pohjois-Afrikasta ja Lounais-Aasiasta peräisin oleva maustekasvi, jonka viljely aloitettiin Euroopassa keskiajalla. Meiramia pidetään yhtenä vanhimmista Suomessa käytetyistä maustekasveista, ja sitä käytetään eniten heti persiljan ja tillin jälkeen. Meiramin kasvatus on varsin helppoa. Se viihtyy aurinkoisella, hiekkapitoisella ja tuulelta suojatuilta paikoilla. Se on kuitenkin hallanarka. Tiibetinhanhi on aasialainen hanhilaji, joka on yleinen puistolintu. Sen vanha suomenkielinen nimi oli intianhanhi. Lajin kuvaili tieteelle ja nimesi John Latham vuonna 1790. Charles Edward ”Chuck” Share oli yhdysvaltalainen koripalloilija. Ennen ammattilaisuraansa hän opiskeli Bowling Greenin osavaltionyliopistossa. Jämijärven lentokenttä eli ”Jämi” on harrasteilmailussa käytetty lentopaikka. Se sijaitsee Jämijärven kunnassa Satakunnassa, noin seitsemän kilometriä Jämijärven kirkonkylältä etelään. Lentokenttä on osa Jämin matkailukeskusta. Cornwallin ja Länsi-Devonin kaivosmaisema on Unescon maailmanperintökohde Cornwallin ja Länsi-Devonin alueilla Lounais-Englannissa. Se käsittää kymmenen erillistä hylättyä kaivosaluetta, joiden yhteispinta-ala on yli 200 neliökilometriä. Saruwagedin lento-onnettomuus 1945 tapahtui 27. maaliskuuta 1945, kun Yhdysvaltain armeijan ilmavoimien Douglas C-47A-90-DL Skytrain -kuljetuskone katosi matkalla Australian Townsvillestä Uuden-Guinean territorion Finschhafeniin. Sen oletetaan syöksyneen maahan jossakin päin Saruwaged-vuoristoa nykyisen Papua-Uuden-Guinean Moroben provinssissa. Koneessa oli 20 matkustajaa ja neljä miehistön jäsentä, joiden kaikkien oletetaan kuolleen onnettomuudessa. Krasnopillija on taajama Ukrainan Sumyn alueen itäosassa Sumyn piirissä. Taajama sijaitsee Dneprin sivujoen Pselin vesistöön kuuluvien Zakobyllja- ja Tonkajokien yhtymäkohdassa, 40 kilometriä aluekeskus Sumysta itäkaakkoon ja linnuntietä 11 kilometriä Venäjän Belgorodin alueen rajalta länteen. Taajamassa on rautatieasema. Kaarlo Jaakko Juhani Kontio oli suomalainen arkkitehti. Hän toimi Alvar Aallon toimistopäällikkönä vuosina 1955–1960 ja Helsingin kaupunginarkkitehtina 1962–1963. Hän suunnitteli yhdessä Kalle Räikkeen kanssa useita julkisia rakennuksia. Hänellä oli yhteinen toimisto myös arkkitehti Seppo Kilpiän kanssa nimellä Arkkitehtitsto Kontio–Kilpiä–Valjento Oy. Sen liiketoiminta siirtyi syyskuussa 2003 AMFI Arkkitehdit Oy:lle.Tainionkosken siunauskappeli (1962) Helsingin jäähalli (1963–1966) Lappeenrannan teknillinen yliopisto (1968) Heinolan ammattikoulu (1969) Kemin seurakuntatalo (1969) Hotelli Presidentti Seppo Kilpiän kanssa Sörnäisten metroasema (1984) Ruoholahden metroasema (1993) ns. Separaattoritehtaan muutostyöt Hakan pääkonttoriksi (1990) Fo Guang Shan on taiwanilainen buddhalainen järjestö, joka noudattaa mahajanan opetuksia. Nykyään järjestö hallinnoi Taiwanin suurinta temppelialuetta. Järjestön päämaja sijaitsee Kaohsiungissa. Alexander DeBrincat on yhdysvaltalainen jääkiekkoilija, joka pelaa NHL-joukkue Detroit Red Wingsissä. DeBrincat on pelipaikaltaan laitahyökkääjä, mutta hän osaa pelata myös keskellä. Hän laukoo oikealta. Syanokobalamiini on yleisin lisäravintoaineisiin lisätty B12-vitamiini. Sitä ei juuri ole luonnossa. Suurin osa Suomen markkinoiden B12-vitamiinituotteista on juuri syanokobalamiinimuodossa. Dikloorioksidi (Cl2O) on yksi kloorin oksideista. Yhdistettä käytetään muun muassa klooriyhdisteiden valmistuksessa Ludmila da Silva, taiteilijanimeltään Ludmila on brasilialainen jalkapalloilija. Hän on pelipaikaltaan hyökkääjä. Hän on pelannut Brasilian naisten maajoukkueessa vuoden 2019 MM-kilpailujen päättyessä 16 maaottelua ja tehnyt niissä yhden maalin. Ensimmäisen naisten maaottelunsa hän pelasi vuonna 2017. Johann Gottfried Piefke oli preussilainen sotilaskapellimestari ja marssimusiikin säveltäjä. Hän on säveltänyt eräät tunnetuimmista saksalaisista sotilasmarsseista. Iso-Nauvo on Nauvon pääsaari Paraisten kunnassa. 73 km² kokoisella saarella on 924 vakituista asukasta, mutta kesäasukkaita on 2 296. Nauvon keskusta sijaitsee Iso-Nauvossa. Keskustassa sijaitsee keskiaikainen Nauvon kirkko ja Nauvon satama. Prinssi Ahmedin seikkailut on saksalaisen Lotte Reinigerin tekemä animaatioelokuva vuodelta 1926. Se on vanhin säilynyt pitkä animaatio. Kuivajärvi on Kanta-Hämeessä Tammelassa sijaitseva järvi, joka kuuluu Kokemäenjoen vesistössä Loimijoen valuma-alueen Pyhäjärven alueeseen. Järven valuma-alue on pinta-alaltaan 524 km² suuruinen ja siihen kuuluu yli 140 järveä tai lampea Tammelan, Forssan, Urjalan, Hämeenlinnan, Hattulan, Lohjan, Lopen, Karkkilan ja Someron alueilta. Tuoksuvalevahvero on harvinainen pohjoispainotteisesti kasvava sienilaji. Laji muistuttaa sitkeydeltään valevahveroa, on kookkaanpuoleinen, voimakkaantuoksuinen, tuoksu hieman metsämansikkaan vivahtava, heltat ovat kapeat ja haaroittuvat. Päältä laji on vaaleanpunertava, leikkauspinta valkoinen. Jalka on usein hyvin vaalea, mahdollisesti kellertävä. Laji kasvaa havumetsissä etenkin männyn juurisienenä. Laji ei ole ruokasieni. Ruusuja ja risuja on Veikko Lavin musiikkialbumi vuodelta 1980. Sen on tuottanut Harri Saksala. Siniposkikukastaja on kukastajien heimoon kuuluva varpuslintu. John Knowles Paine oli yhdysvaltalainen säveltäjä ja urkuri. Mestari on Anssi Mänttärin ohjaama elokuva vuodelta 1992. Se on Mänttärin 15. pitkä elokuva ja siihenastisista kallein. Se kertoo Matti Nykästä muistuttavan huippu-urheilijan ympärillä pyörivästä ilmiöstä. Kyösti Johannes Mäkimattila on suomalainen laulaja, joka valittiin tangokuninkaaksi Seinäjoen Tangomarkkinoilla vuonna 2013. Ennen tangokuninkuutta hän toimi Varjokuva-yhtyeen rumpalina. Nykyään Varjokuva toimii hänen taustayhtyeenään, ja kokoonpanoon on valittu uusi rumpali. Greta Gerwig on yhdysvaltalainen näyttelijä, elokuvaohjaaja ja -käsikirjoittaja. Hän nousi kuuluisuuteen ”mumblecore”-elokuvista, joka on indie-elokuvien realistiseen ilmaisuun pyrkivä, improvisatorinen pienen budjetin alalaji. Hän toimi niissä sekä näyttelijänä että yhtenä käsikirjoittajista ja ohjaajista. Time nimesi Gerwigin vuonna 2018 yhdeksi vuoden vaikutusvaltaisimmista ihmisistä. Blue Banisters on yhdysvaltalaisen laulaja-lauluntekijä Lana Del Reyn kahdeksas studioalbumi, joka julkaistiin 22. lokakuuta 2021 Polydor ja Interscope levy-yhtiöiden kautta. Jänönapila on yksivuotinen, punakukkainen, parikymmentä senttiä korkea apilalaji. Ulla Bjerne-Biaudet oli ruotsalaissyntyinen, Suomessa vuodesta 1922 asunut kirjailija. Hän käytti myös nimimerkkejä Ali Frost ja Lars Doll. EHC Kloten on sveitsiläinen jääkiekkojoukkue, joka pelaa Sveitsin korkeimmalla sarjatasolla National Leaguessa. Joukkueen kotipaikka on Kloten.Sveitsin mestaruus – 1967, 1993–1996 Mitteleuropa oli termi, joka 1800-luvun lopulta alkaen kuvasi preussilais-saksalaista vaikutuspiiriä Keski- ja Itä-Euroopassa. Termiä käytettiin myös natsi-Saksassa, ja silloin se tarkoitti Saksan ja Neuvostoliiton välissä ollutta pienten valtioiden aluetta. Kyseisten maiden ei-saksalaiset asukkaat näkivät tämän uhkana omalle asemalleen. Wörlitz on Saksan entinen kunta ja nykyinen Oranienbaum-Wörlitzin kaupungin osa Saksi-Anhaltin osavaltion Landkreis Wittenbergin piirissä. Oranienbaum-Wörlitz muodostettiin usean kunnan kuntaliitoksen myötä 1. tammikuuta 2011. Tällöin Wörlitzissä oli 1 513 asukasta ja sen pinta-ala oli 28,0 neliökilometriä. Wörlitz sijaitsee Elben eteläpuolella Dessaun ja Wittenbergin välissä. Wörlitzin pohjoispuolella on alueen suurin juolua Wörlitzjärvi. Kuusikanta eli heksagrammi on kuusisakarainen tähtikuvio, joka koostuu kahdesta tasasivuisesta kolmiosta. Kolmiot ovat kuviossa päällekkäin siten, että niiden leikkaus muodostaa säännöllisen kuusikulmion. Christian Heljanko on suomalainen jääkiekkomaalivahti, joka pelaa Ruotsissa SHL-liigan Linköping HC:ssä. Peter Mutharika on malawilainen poliitikko, joka on toiminut maansa presidenttinä 2014–2020. Miranda Otto on australialainen elokuva- ja teatterinäyttelijä. Glory Leppänen oli suomalainen näyttelijä, teatteriohjaaja, elokuvaohjaaja ja kirjailija. Hän oli taiteilija Aino Acktén tytär. Kolme kruunua on Ruotsin heraldinen kansallissymboli. Ennen kolmea kruunua Folkunga-suvun kuninkaat käyttivät Ruotsin valtakunnansymbolina Folkungalejonet-vaakunaa. Padma Shri on palkinto, jonka Intian valtio myöntää yleensä Intian kansalaiselle tunnustukseksi merkittävistä ansioista eri aloilla, kuten taiteessa, koulutuksessa, teollisuudessa, kirjallisuudessa, luonnontieteissä, urheilussa, yhteiskunnallisessa työssä ja julkisessa toiminnassa. Rakkauslauluja on Jukka Kuoppamäen vuonna 1983 julkaistu kokoelma-albumi. Music for the Masses on Depeche Moden kuudes albumi, joka julkaistiin 28. syyskuuta 1987. Vuoleenjoki on Laatokkaan laskeva joki Leningradin alueen Seuloskoin piirissä. Sen pituus on 54 kilometriä ja valuma-alueen laajuus 385 neliökilometriä. Parantalankosken vesivoimalaitos on Keski-Suomessa Äänekosken Parantalassa toimiva vesivoimalaitos, joka sijaitsee Pyhäjärvestä laskevassa Parantalankoskessa. Se on tyypiltään säännöstelyvoimalaitos. Terrence McNally oli yhdysvaltalainen näytelmäkirjailija, joka sai monien muiden palkintojen lisäksi Tony-palkinnon näytelmästään Love! Valour! Compassion! sekä musikaaleista Kiss of the Spider Woman ja Ragtime. Hänen uransa kattoi yli viisi vuosikymmentä ja hänen näytelmiään on esitetty eri puolilla maailmaa. Hän oli avoimesti homoseksuaali ja käsitelli seksuaalisuutta monissa teoksissaan.  Rollikkahalli on vuonna 1950 valmistunut rakennus, joka sijaitsee Tampereella Pirkankadun länsiosassa, Tipotien terveysasemaa vastapäätä. Punatiilestä tehty funkistyylinen halli toimi alun perin johdinautojen eli trolleybussien varasto- ja huoltopaikkana. Johdinautovarikko on rakennustyyppinä harvinainen: Suomessa tällaisia autoja on ollut käytössä vain Tampereella ja Helsingissä. Epolettimeriahven on meriahventen (Serranidae) heimoon ja meriahventen (Epinephelinae) alaheimoon kuuluva merivesissä elävä kalalaji. Teenage Mutant Ninja Turtles: Turtles in Time Re-Shelled on vuoden 2009 elokuussa julkaistu videopeli. Se on päivitetty versio alun perin vuonna 1991 Konamin julkaisemasta Teenage Mutant Ninja Turtles: Turtles in Time -pelistä. Ubisoftin kehittämä ja julkaisema peli on ladattavissa Xbox 360:lle Xbox Live Arcadesta ja PlayStation 3:lle PlayStation Networkista. Söndag i sängen on ruotsalaisen popjazzyhtye Bo Kaspers Orkesterin ensimmäinen albumi, joka julkaistiin vuonna 1993 levymerkillä Cupol. Mäkelänkankaan tuulivoimapuisto on Kymenlaaksossa Haminan Mäkelänkankaalla sijaitseva tuulivoimapuisto, jossa toimii 4 tuulivoimalaitosta. Niiden kokonaiskapasiteetti on 8 megawattia. Tuulivoimapuiston on rakentanut ja sen omistaa Suomen Voima Oy ja operoi Puhuri Oy. Scano di Montiferro on kaupunki ja kunta Italiassa Sardinian hallintoalueella Oristanon maakunnassa. Kunnassa on arviolta 1 517 asukasta ja sen pinta-ala on 60,47 neliökilometriä. Se sijaitsee 385 metrin korkeudella merenpinnan yläpuolella. Lukemisia lapsille on Topeliuksen satukokoelma, joka ilmestyi ruotsiksi kahdeksassa osassa vuosina 1865-1896 sekä suomeksi WSOYn kustantamana vuodesta 1874 alkaen. Topelius piti esikuvanaan H. C. Andersenia ja pyrki opettamaan lapsille aikansa arvoja: isänmaanrakkautta, rohkeutta, rehellisyyttä, vanhempien kunnioittamista, armeliaisuutta ja Jumalan pelkoa. Kokoelmasta poimittuja satuja on julkaistu myös kuvakirjoina. Luohot (Apera) on heinäkasvien (Poaceae) heimoon kuuluva pieni kasvisuku. Luohot ovat yksivuotisia ja kasvutavaltaan yleensä löyhästi mätästäviä. Luohojen varret ovat pystyjä sekä sileitä ja lehdet ovat litteitä. Kukinnon tähkylät ovat yksikukkaisia ja kukkien kaleet ovat teräväkärkisiä. Ylimmät kaleet ovat kolmi- tai useampisuonisia ja alemmat yksisuonisia. Ulkohelpeet ovat pyöreäselkäisiä ja niissä on pitkä, suunnilleen kolme kertaa tähkylää pidempi vihne. Luohot muistuttavat paljolti röllejä (Agrostis), joiden tähkylät ovat myös yksikukkaisia, mutta eroavat niistä pitkän vihneensä myötä. Joitakin luoholajeja on kuitenkin aiemmin määritelty röllilajeiksi tai röllilajien alalajeiksi. Alfa Pavonis eli Peacock on Riikinkukon tähdistössä oleva tähti. Se on spektroskooppinen kaksoistähti. Heittoistuin on lentokoneissa ja joissakin helikoptereissa käytössä oleva pelastautumisväline. Sitä käytetään, jos ilma-aluksesta tulee jostain syystä lentokyvytön. Mattilankosken mylly on Mattilan kylässä Virolahden kunnan alueella Vaalimaanjoessa olevassa Mattilankoskessa oleva vesivoimalaitos. Koskella on pituutta noin 180 metriä, jonka jälkeen on vielä noin 80 metriä matalaa niva-aluetta. Myllyrakennus patolaitteineen sijaitsee kosken yli menevän paikallistien sillan alavirranpuolella, 100 metriä kosken niskan alapuolella. Venäjän rajalle myllyltä on jokiuomaa pitkin matkaa seitsemän kilometriä ja joen suistoon yhdeksän kilometriä. Vaalimaanjoki on mutkitteleva pienehkö joki, joka laskee Venäjän puolelle. Rapakivialueen kynnyskohdilla joki muodostaa pieniä koskia, joista Mattilankoski on kauneimpia. Monty Python – Elämän tarkoitus on vuonna 1983 ensi-iltansa saanut brittiläisen Monty Python -komediaryhmän tekemä episodielokuva elämän tarkoituksesta ja ihmisen eri elämänvaiheista. Elämän tarkoitus on ryhmän viimeinen elokuva. Elokuvan on ohjannut Terry Jones. Kymmenen avataran aarre ja muita Don Rosan parhaita (ISBN 951-32-1520-2) on viides Suomessa julkaistu ainoastaan Don Rosan Disney-tarinoita sisältävä sarjakuvakirja. Geoffrey Oryema oli ugandalainen muusikko. Hän syntyi Sorotin kaupungissa Ugandassa, mutta muutti pian perheineen Kampalaan. Oryema pakeni Ranskaan Idi Aminin murhautettua hänen isänsä helmikuussa 1977. Oryeman ensimmäinen albumi, "Exile", julkaistiin vuonna 1989. Hänen uusin albuminsa on vuonna 2004 ilmestynyt "Words". Quezon City on Filippiinien entinen pääkaupunki ja suurin kaupunki asukasluvultaan. Kaupungissa asui 2 679 450 ihmistä vuonna 2007. Quezon kuuluu Metro Manilan suurkaupunkialueeseen, joka muodostaa yhden maailman suurimmista metropolialueista. Kaupunki on nimetty Filippiinien entisen presidentin Manuel L. Quezonin mukaan. Raúl Leoni oli venezuelalainen poliitikko, joka toimi maansa presidenttinä 1964–1969. Conan hävittäjä on vuonna 1984 ensi-iltansa saanut toimintafantasiaelokuva. Elokuvan on ohjannut Richard Fleischer. Elokuva on jatko-osa elokuvalle Conan barbaari. Pääosia näyttelevät Arnold Schwarzenegger, Mako, Grace Jones, Wilt Chamberlain ja Sarah Douglas. Elokuva oli taloudellisesti ja kansainvälisesti menestynyt, vaikkakin sai osakseen kritiikkiä. Taito Anssi Ilmari Joutsenlahti on suomalainen pappi, valtiopäiväneuvos ja entinen kansanedustaja. Hän toimi Suomen Maaseudun Puolueen kansanedustajana vuosina 1979–1987 edustaen Turun läänin pohjoista vaalipiiriä ja tuli uudelleen valituksi eduskuntaan vuoden 2011 eduskuntavaaleissa Perussuomalaisten listalta. Hänet valittiin vaalien jälkeen eduskunnan toiseksi varapuhemieheksi. Trail for the Broken on suomalaisen doom metal -yhtye Ordogin neljäs studioalbumi. Se julkaistiin 21. maaliskuuta 2014 levymerkillä Violent Journey Records. Paul Graener oli saksalainen säveltäjä. Hän oli Natsi-Saksan hallinnon suosiossa, mutta on sittemmin pitkälti vaipunut unohduksiin. William Cowper (1731−1800) oli englantilainen runoilija. Pierre-Michel Lasogga on saksalainen jalkapalloilija, joka edustaa 2. Bundesliigassa pelaavaa Hamburger SV:tä. Pelipaikaltaan Lasogga on keskushyökkääjä. Shaone Morrisonn on kanadalaissyntyinen jääkiekkopuolustaja, joka on lopettanut ammattilaisuransa. Morrisonn pelasi urallaan kahdeksan kautta NHL-liigassa ja viisi kautta KHL-liigassa, sekä yksittäisiä kausia eri sarjoissa. Hän oli pelityyliltään peruspuolustaja, jonka vahvuuksiin kuuluivat koko, fyysinen peli, luistelu, oman pään pelaaminen, sijoittuminen, pelinlukutaidot ja oman maalin suojeleminen. Morrisonnin heikkouksiin kuuluivat rajalliset taidot hyökkäyspäässä. William Morgan Sheppard oli brittiläinen näyttelijä. Auguste Toulmouche oli ranskalainen taidemaalari. Hän on maalannut erityisesti Belle Epoque -ajan muodikkaiden ja yläluokkaisten naisten elämää kuvaavisa maalauksia. Thorstein Bunde Veblen oli norjalais-yhdysvaltalainen sosiologi ja taloustieteilijä. Hän kuului institutionaalisen taloustieteen perustajiin. Veblen tunnetaan Yhdysvaltain talouden kriitikkona. Hänen tunnetuin teoksensa on Theory of the Leisure Class. Veblen on tunnettu myös siitä, että hän kutsui kapitalismin varhaisvaihetta saalistamisen kulttuuriksi. Galicianvuohi on Galiciasta peräisin oleva kesyvuohen rotu. Rotu on hyvin sopeutumiskykyinen, ja sillä on todettu olevan muita rotuja parempi vastustuskyky maksamadoille. Espanjan maatalous-, ravinto- ja ympäristöministeriö on luokitellut galicianvuohen erittäin uhanalaiseksi. Niitä oli vuoden 2017 lopussa 1 012 kappaletta, kaikki Galiciassa. Niitä elää pääasiassa vuoristoisilla alueilla Lugon ja Ourensen maakunnissa. Kim Borg oli suomalainen oopperalaulaja (basso), säveltäjä ja lauluprofessori. Borgia pidetään yhtenä aikansa arvostetuimmista suomalaistaiteilijoista. Borg käytti värikästä ja syvää bassoaan erittäin intensiivisesti, väkevästi eläytyen. Lisäksi hänessä oli todellista lavakarismaa, mikä olikin yksi hänen suosionsa salaisuuksista.lähde? Ntsokoane Samuel ”Sam” Matekane on lesotholainen liikemies ja poliitikko, joka toimii maansa pääministerinä lokakuusta 2022. Hän hoitaa myös turvallisuus- ja ympäristöministerin tehtäviä. Dharma Initiative on fiktiivinen tutkimusryhmä televisiosarjassa Lost. Niklas Stark on saksalainen jalkapalloilija. Stark edustaa Bundesliigassa pelaavaa SV Werder Bremeniä. Hänen sopimuksensa Werder Bremenin kanssa ulottuu kesäkuun loppuun saakka 2026. Werder Bremenin lisäksi Stark on edustanut Bundesliigassa 1. FC Nürnbergiä ja Hertha BSC:tä. Hänen pelipaikkansa on keskuspuolustaja. Stark on pelannut 227 Bundesliigan ottelua. Näissä otteluissa hän on tehnyt seitsemän maalia. Herthassa hän pelasi myös neljä Eurooppa-liigan ottelua. Stark on pelannut kaksi A-maaottelua Saksan A-maajoukkueessa ilman tehtyjä maaleja. Hän voitti alle 19-vuotiaiden Euroopan-mestaruuden 2014 ja alle 21-vuotiaiden Euroopan-mestaruuden 2017. Pyhäinjäännös eli reliikki on pyhän ihmisen, kuten pyhimyksen, aineellinen jäännös. Pyhäinjäännökset voivat olla luita tai muita ruumiinosia, vaatekappaleita tai muita pyhimyksen käyttämiä tai häneen läheisesti liittyviä esineitä. Joissakin uskonnoissa pyhäinjäännöksillä uskotaan olevan erityisiä voimia, esimerkiksi kyky parantaa sairaita. Pyhäinjäännöksiä säilytetään pyhissä paikoissa uskonnollisista syistä. Niitä kunnioitetaan monissa uskonnoissa, ja erityisen tärkeitä ne ovat katolilaisille ja buddhalaisille. Gus Edward Zernial oli yhdysvaltalainen baseballpelaaja. Hän pelasi ensimmäisen Major League -tason ottelunsa 19. huhtikuuta 1949 ja viimeisensä 25. syyskuuta 1959. Weil am Rhein on kaupunki Lörrachin piirikunnassa Baden-Württembergin osavaltiossa Saksan lounaisimmassa kolkassa. Sillä on pitkä historia rautatieläisten kaupunkina. Weil am Rheinin lounainen rajapiste keskellä Reiniä sveitsiläisen Baselin ja ranskalaisen Huninguen kanssa on myös Ranskan, Saksan ja Sveitsin yhteinen rajapiste. Weil am Rheinissa oli kesäkuun 2022 lopussa 30 615 asukasta. Kaupunki kuuluu Baselin metropolialueeseen. Marcel Schäfer on saksalainen jalkapalloilija, joka edustaa Bundesliigassa pelaavaa VfL Wolfsburgia. Vasenjalkainen Schäfer on pelipaikaltaan vasen laitapuolustaja. Life on Ted Demmen ohjaama komedia-/draama-elokuva, joka valmistui vuonna 1999. Elokuvan pääosissa esiintyvät Eddie Murphy ja Martin Lawrence, joiden lisäksi elokuvassa nähdään myös muun muassa Bernie Mac, Anthony Anderson, Miguel A. Núñez Jr. ja Bokeem Woodbine. Eliseo Antonio Ariotti on italialainen arkkipiispa ja katolisen kirkon diplomaatti. Hänet vihki papiksi Cremonan hiippakuntaan Giuseppe Amari 7. toukokuuta 1975. Hänet nimitettiin Vibianan titulaariarkkipiispaksi ja apostoliseksi nuntiukseksi Kameruniin 17. heinäkuuta 2003. 5. elokuuta 2003 hän sai lisäksi nimityksen apostoliseksi nuntiukseksi Päiväntasaajan Guineaan. Hänet konsekroi piispaksi Robert Sarah'n ja Dante Lafranconin avustama Angelo Sodano 5. lokakuuta 2003. Siivousrobotti on siivoamiseen tarkoitettu robotti. Siivousrobotti voi osata harjata, imuroida ja pestä. Siivousrobotteja ovat myös robotti-imurit. Peter Jahr on saksalainen poliitikko. Jahr edustaa kristillisdemokraatista unionia. Jahr on toiminut Euroopan parlamentin jäsenenä heinäkuusta 2009 lähtien. Hän edustaa Euroopan parlamentissa keskusta-oikeistolaista EPP-ryhmää. Dv12 on väliraskas, hydraulisella Voith-vaihteistolla varustettu dieselveturi, jota käytetään yleisesti koko Suomessa. Riihimäen Kiekko-Nikkarit on vuonna 1982 perustettu jääkiekkoseura. Seurassa toimii noin 15 juniorijoukkuetta, joissa pelaa yhteensä noin 300 junioripelaajaa. Keväästä 2017 lähtien, Kiekko-Nikkarit ovat olleet yhteistyössä Hyvinkääläisseura Hoki Klupi Hyvinkään ja liigaseura HPK:n kanssa. Yhteistyösopimus mahdollistaa Riihimäellä pelaavien junioreiden mahdollisuudet päästä pelaaman korkeammilla sarjatasoilla pelaaviin joukkueisiin. Kiekko-Nikkareiden kummiseura on Lopen Lätkä. Stoned Raiders on Cypress Hillin seitsemäs studioalbumi, joka julkaistiin vuonna 2001.lähde? Rubiini-iibis on iibiksiin kuuluva lintulaji. Sitä tavataan laajalta alueelta Etelä-Amerikasta ja Karibianmeren saarilta. Mega Man Zero on Capcomin Game Boy Advancelle vuonna 2002 julkaisema tasohyppelypeli ja Zero-sarjan ensimmäinen peli. Pelin kehitti Inti Creates, joka kehitti myöhemmin myös sen jatko-osat. Pelisarjan päähenkilönä on Zero, joka on Mega Man X -sarjasta ennestään tuttu hahmo. Tarina alkaa noin sata vuotta X-sarjan jälkeen, kun hahmo nimeltä Ciel herättää Zeron 100 vuotta kestäneestä unesta. Zero liittyy vastarintaliikkeeseen, joka taistelee Neo Arcadia -nimistä hallitusta vastaan. Stonehaven on pieni satamakaupunki Aberdeenshiren alueella Skotlannin itärannikolla. Vuonna 2012 kaupungissa oli 11 370 asukasta. Landini on italialainen traktorimerkki. Yhtiön perusti Giovanni Landini vuonna 1884 tuottamaan ja korjaamaan viinitarhoissa käytettäviä koneita. Yhtiön kotipaikka on Fabbrico Reggio Emilian maakunnasa. Gärdenin kalliopiirrokset sijaitsevat pienellä kalliolla Gärdesjönin laskujoen Gärdekoskessa Pohjois-Ruotsissa. Alue kuuluu Jämtlandin maakunnan Offerdalin pitäjään nykyisen Krokomin kunnan alueella. Kosken partaalla on kolme hyvin erityyppistä piirrosryhmää, jotka sijaitseva etelä- ja pohjoisrannalla sekä koskessa olevalla saarella. Erityisen tunnettu on noin neljä metriä pitkä hirvenkuva, joka on ilmeisesti Ruotsin vanhin kalliopiirros. Kosken alapuolella on Gärdeforsenin voimalaitos. Kosken partaalla kulkee joen yli silta. Mérichas on Kreikan kylä, joka sijaitsee Kýthnoksen saarella. Se kuuluu hallinnollisesti Kýthnoksen kuntaan, Kéa-Kýthnoksen alueyksikköön ja Etelä-Egean saarten alueeseen. Kylä on osa Dryopídan kyläyhdyskuntaa. Kylän väkiluku on 369. Ijen on ryhmä kerrostulivuoria Itä-Jaavassa Indonesiassa. Ijen sijaitsee laajassa 20 kilometriä leveässä kalderassa. Alueen korkein huippu on Gunung Merapi kerrostulivuori, jonka huippu on 2 799 metrin korkeudessa. Ralph Henry Baer oli saksalaissyntyinen yhdysvaltalainen keksijä. Hän opiskeli radio- ja televisiotekniikkaa, mutta hänet tunnetaan erityisesti videopelien varhaisena suunnittelijana. Baer työskenteli Sanders Associatesilla alkaessaan kehittää lopulta Magnavox Odyssey -nimellä myytyä, maailman ensimmäistä pelikonsolia. Baer suunnitteli tämän jälkeen useita kolikko- ja elektroniikkapelejä, kuten Simon-nimisen muistipelin. Pennsylvanian kuvataideakatemia on Philadelphiassa sijaitseva taidemuseo ja -koulu. Se perustettiin vuonna 1805, ja se on Yhdysvaltain vanhin kuvataideakatemia. Smedley Darlington Butler oli yhdysvaltalainen merijalkaväen kenraali ja palkituimpia yhdysvaltalaisia sotilaita. Hän tuli tunnetuksi sodanvastaisista näkemyksistään. Butler kirjoitti kirjan War is a Racket, jossa hän kritisoi Yhdysvaltojen ulkomaanpolitiikkaa ja sotia. Ulkokäymälä eli huussi on käymälä, joka sijaitsee ulkona erillisessä rakennuksessaan. Tavallisesti huussi on kuivakäymälä, jossa jätöksiä ei huuhdota vedellä, vaan ne kerääntyvät astiaan, säiliöön, kasaan tai kuoppaan. Tällöin jätökset voidaan esimerkiksi kompostoida, siirtää pois tai kuivata. Ulkokäymälä voi kuitenkin olla myös WC, kuten useat julkiset käymälät. Ulkokäymälät ovat yleisimpiä haja-asutusalueilla, esimerkiksi kesämökeillä, joissa ei ole viemäröintiä. Sammalvuoren metrovarikko on länsimetroon kuuluva maanalainen varikko Espoonlahden ja Kivenlahden metroasemien välillä. Varikko sijoittuu Espoon Sammalvuoreen, Saunalahden kaupunginosan kaakkoisosaan. Metallic K.O. on yhdysvaltalaisen protopunkyhtye Iggy & The Stoogesin vuonna 1976 julkaistu livealbumi. Dv12 on väliraskas, hydraulisella Voith-vaihteistolla varustettu dieselveturi, jota käytetään yleisesti koko Suomessa. Marjorie Main, alk. Mary Tomlinson oli yhdysvaltalainen näyttelijä. Hän aloitti uransa teatterissa ja vaudevillessä. Hollywoodiin hänet palkattiin Dead End -näytelmän elokuvaversioon. Hän jätti Broadwayn 1930-luvulla ja keskittyi vuodesta 1937 elokuvauraansa. Mainin tunnetuin roolihahmo on maatilan emäntä Ma Kettle, jota hän näytteli kymmenessä elokuvassa. Main oli uransa aikana kertaalleen ehdolla Oscar- ja Golden Globe -palkintoon. Eino Jäntti oli suomalainen urheilu- ja elokuvatoimittaja. Curtis Lee Mayfield oli yhdysvaltalainen soul-, funk- ja R&B-laulaja, lauluntekijä ja kitaristi. Hänet tunnetaan ehkä parhaiten soundtrack-levystään blaxploitaatio-elokuvaan Superfly – alamaailman kuningas (1972). John Thomas Devitt oli australialainen uimari, joka suosi erityisesti lyhyitä vapaauintimatkoja. Hän voitti uransa aikana neljä olympiamitalia. Haim Saban on israelilais-yhdysvaltalainen television ja median parissa vaikuttava liikemies, joka omisti Saban Entertainmentin. Vuonna 2008 Saban oli Forbesin laatimalla rikkaimpien yhdysvaltalaisten listalla 102. sijalla. Veikko Aarne Aleks Huhtanen oli suomalainen telinevoimistelija ja kolminkertainen olympiavoittaja. Web-sovellus tai verkkosovellus on sovellusohjelma, jolla on verkkoselaimella käytettävä käyttöliittymä. Web-sovelluksen käyttöliittymä on toteutettu verkkosivujen tekoon käytettävillä tekniikoilla. Soddì on kaupunki ja kunta Italiassa Sardinian hallintoalueella Oristanon maakunnassa. Kunnassa on arviolta 120 asukasta ja sen pinta-ala on 5,24 neliökilometriä. Se sijaitsee 250 metrin korkeudella merenpinnan yläpuolella. India pale ale (IPA) on humalainen oluttyyppi. Kyseessä on yksi alen eli pintahiivaoluen alatyyppi. Seesta on Nastolan kylä, jolla on yhteistoimintaa Luhtaanmaan kylän kanssa. Kylässä sijaitsee muun muassa Seestan kartano. Kylältä lakkautettiin koulu vuonna 2000 ja koulurakennuksen vuokrasi Nastolan kunnalta Manna ry palvelukäyttöön, mikä käsittää muun muassa vanhusten vanhusten kylvetystä, päivätoimintaa sekä kokoontumispalveluita. Harrin koulu oli entisen Jalasjärven kunnan Jokipiissä Ahonkyläntien varrella sijainnut peruskoulu, jossa toimi vuonna 2010 luokat 1–6. Koulussa oli ennen lakkauttamista 30 oppilasta ja kolme opettajaa. Koulunjohtajana toimi Jukka Isoviita. Robert Holdstock oli englantilainen fantasia- ja tieteiskirjailija. Holdstock aloitti kirjailijan uransa 1960-luvun lopulla Michael Moorcockin toimittamassa New Worlds -lehdessä. Holdstock työskenteli eläintutkijana, kunnes siirtyi täysipäiväiseksi kirjailijaksi vuonna 1975. Hänen läpimurtoteoksensa oli vuonna 1984 ilmestynyt romaani Alkumetsä. Vito Mannone on italialainen jalkapallomaalivahti. Hänen kuului pitkään Englannin Valioliigassa pelaavan Arsenalin omistukseen, joskin pelasi lainassa muun muassa Hull Cityssä. Mannone debytoi Valioliigassa Arsenalin paidassa viimeisellä valioliigakierroksella Stoke Cityä vastaan 24. toukokuuta 2009. Manuel Almunia ja Lukasz Fabianski olivat sivussa loukkaantumisen vuoksi, mikä avasi Mannonelle tien Arsenalin maalivahdiksi. Pralormo on kunta Italiassa Piemonten alueella sijaitsevassa Torinon metropolikaupungissa. Vuoden 2022 alussa kunnassa oli arviolta 1 984 asukasta. Robbie McEwen on australialainen maantiepyöräilijä, joka kilpaili ammattilaisena vuosina 1996–2012. Yhtenä maailman nopeimmista kirimiehistä tunnettu McEwen voitti ammattilaisurallaan yli 150 kilpailua. Hän voitti Ranskan ympäriajossa kaikkiaan 12 etappia sekä pistekilpailun vuosina 2002, 2004 ja 2006. Italian ympäriajossa McEwen voitti niin ikään 12 osuutta. Vuonna 2002 hän saavutti hopeaa MM-kilpailujen maantieajossa. Hän voitti myös vuonna 1998 Alankomaiden ympäriajon pistekilpailun. Dagmar Nathaniel Ruin-Ramsay oli suomalainen sairaanhoitaja ja ruotsin kielellä kirjoittanut kirjailija. Hän käytti myös nimimerkkejä Syster ja Syster Dagmar. Rauno Ronkainen on suomalainen elokuvaaja ja Aalto-yliopiston taiteiden ja suunnittelun korkeakoulun professori. Alma Media Oyj, lyh. Alma on digitaalisiin palveluihin ja julkaisutoimintaan keskittyvä suomalainen mediakonserni. Alma Median lehdet tarjoavat uutisten lisäksi tietoa elämäntyylin, työuran sekä liiketoiminnan kehittämiseen. Yhtiön liiketoiminta on laajentunut Suomesta muihin Pohjoismaihin, Baltiaan ja Keski-Eurooppaan. Alma Median tunnetuimmat julkaisut kotimaassa ovat Iltalehti, Kauppalehti ja Talouselämä sekä asuntokaupan verkkopalvelu Etuovi.com. Mecklenburg-Etu-Pommeri on Saksan osavaltio maan pohjoisosassa, Itämeren rannikolla. Lännessä sen rajanaapuri on Schleswig-Holstein, lounaassa Niedersachsen (Ala-Saksi), etelässä Brandenburg ja idässä Puola. Osavaltioon kuuluu myös saaria Itämerellä, merkittävimpinä Rügen, Hiddensee, Usedom ja Poel. Osavaltiolla on pinta-alaa 23 200 km², ja siellä on 1,6 miljoonaa asukasta, mikä tekee siitä Saksan harvimmin asutun osavaltion. Pääkaupunki on Schwerin, mutta satamakaupunki Rostock on asukasluvultaan yli kaksi kertaa niin suuri. Mecklenburg-Etu-Pommeri kärsii suurista muuttotappioista. 25 suurimmasta kunnasta ainoastaan kaksi on muuttovoittoisia ja kaikki kaupungit ovat muuttotappioisia. Greatest Hits on yhdysvaltalaisen rockyhtyeen The Doorsin kokoelma-albumi. Kokoelma-albumi julkaistiin vuonna 1980. Pavel Brendl on tšekkiläinen entinen jääkiekkoilija, pelipaikaltaan on oikea laitahyökkääjä. Brendliä pidettiin uransa alussa lupaavana pelaajana, joka varattiin NHL-liigaan vuoden 1999 varaustilaisuuden neljäntenä, mutta hän ei koskaan vastannut odotuksia. Brendl pelasi vain 78 ottelua NHL-liigassa ja häntä pidetään yhtenä 1990-luvun varausepäonnistumisina. Brendl pelasi valtaosan urastaan kierrelleen useissa eri seuroissa Euroopassa. Johnny Echols on yhdysvaltalainen muusikko, joka tunnetaan psykedeelisen rockin yhtye Loven alkuperäisenä kitaristina. Echols perusti Loven sen keulahahmon Arthur Leen kanssa. Keisarileikkaus, myös sektio, joskus virheellisesti keisarinleikkaus, on obstetrisen kirurgian toimenpide, jossa sikiö syntyy leikkauksessa vatsanpeitteiden ja kohdun seinämän läpi tehtyjen viiltojen kautta. Keisarileikkaus suoritetaan yleensä silloin, kun alatiesynnytykseen liittyy suurentunut komplikaatioiden riski tai jo alkanutta synnytystä ei voida saattaa loppuun turvallisesti.Elektiivinen keisarileikkaus eli ennalta suunniteltu keisarileikkaus tehdään esimerkiksi todetun lantion ahtauden, monisikiöisen raskauden tai äidin sukupuolitaudin vuoksi. Kiireellinen keisarileikkaus tehdään muun muassa, jos synnytys on pysähtynyt tai pitkittynyt, epäillään sikiön hyvinvoinnin heikkenemistä, sikiön todetun hapenpuutteen tai istukan vajaatoiminnan vuoksi sekä vaikeassa raskausmyrkytyksessä. Kiireellinen keisarileikkaus suoritetaan yleensä teknisesti samoin kuin elektiivinen keisarileikkaus. Hätätilakeisarileikkaus, synnytyksellinen akuutti hätätilanne, jolloin sikiön tai äidin terveys on välittömässä vaarassa. Esimerkiksi jos ollaan vaarassa menettää äidin tai lapsen henki. Ihmeellinen maailma on Matti Inkisen toinen sooloalbumi, joka julkaistiin vuonna 1990. Tunnetuimmat kappaleet ovat "Jokin sisälläni kutittaa" ja "Maailman surullisin melodia". Mirian III oli Iberian kuningas Khosroiani-dynastiasta. Hän hallitsi samaan aikaan kuin Rooman keisari Konstantinus Suuri. Uhka on yhdysvaltalainen draamasarja, jota alettiin esittää NBC:llä 16. maaliskuuta 2014. Sarja käynnistyy, kun joukko vaikutusvaltaisten ihmisten lapsia kidnapataan luokkaretkellä. Sarjan päähenkilöitä näyttelevät Dermot Mulroney, Rachael Taylor, Lance Gross, James Lafferty, Max Martini, Michael Beach, Stevie Lynn Jones, Halston Sage, Max Schneider, Joshua Erenberg ja Gillian Anderson. D-luokka oli Yhdysvaltain laivaston kolmen aluksen muodostama sukellusveneluokka, jonka alukset rakensi Fore River Shipyard Electric Boat Companyn alihankintana. Veneet rakennettiin vuosina 1909-1910 ja ne olivat käytössä 1909-1922. Kaikki kolme myytiin romuksi vuonna 1922. Rob Cross on englantilainen dartsinpelaaja. Hän voitti dartsin maailmanmestaruuden vuonna 2018 ensimmäisellä yrittämällään, vain 11 kuukautta ammattilaisuransa aloittamisen jälkeen. Virus on hyvin pieni biologinen järjestelmä, joka tarvitsee isäntäsolun lisääntyäkseen. Virus voidaan luokitella elottoman ja elollisen välimaastoon. Viruksella ei ole omaa solurakennetta tai aineenvaihduntaa. Sillä on kuitenkin omaa perintöinformaatiota – samankaltaista kuin eliöillä – sekä omia proteiineja. Madagaskarinvarpushaukka on haukkojen heimoon kuuluva lintu. Sitä tavataan Komoreilla, Madagaskarissa ja Mayottessa. Populaation suuruus lasketaan kymmenissätuhansissa, ja se arvioidaan vakaaksi. Turkka Kalervo Aaltonen on Kangasalla asuva suomalainen kokki, evankelista ja kirjailija. Hopearuusu on Eero Avenin kokoelma-albumi vuodelta 1999. Shirley June Fry Irvin oli yhdysvaltalainen tennispelaaja. Hän voitti 1950-luvulla naisten kaksinpelimestaruuden kaikissa neljässä Grand Slam -turnauksessa. Stickland-reaktio on biokemiallinen reaktio, jossa aminohappoparista tuotetaan käymisreaktion eli fermentaation avulla energiaa. Sticklandin reaktiossa toisesta aminohaposta irrotetaan elektroni, jolloin aminohappo hapettuu. Irrotettu elektroni luovutetaan toiselle aminohapolle, joka siten pelkistyy. Reaktion avulla Clostridium-suvun bakteerit kykenevät tuottamaan energiaa aminohapoista hapettomissa oloissa. Reaktiossa syntyy karboksyylihappoja, ammoniakkia, hiilidioksidia ja ATP:tä. Tutka on radiotekninen mittauslaite, joka perustuu radioaaltojen avulla tapahtuvaan ilmaisuun ja mittaamiseen. Sen avulla voidaan tutkia ympäristöä monissa eri tarkoituksissa, kuten ohjata meri- tai ilmaliikennettä tai valvoa sitä. Sillä voidaan havaita, seurata ja mitata kohteiden suunta, etäisyys, nopeus ja muitakin ominaisuuksia. Useimmissa muissa kielissä sanaa tutka vastaa sana radar. Mega Man Legends, tunnetaan Japanissa nimellä Rockman DASH Hagane no Bōkenshin, Nintendo 64 -versio tunnetaan nimellä Mega Man 64, on toimintaseikkailupeli Capcomilta. Se on ensimmäinen Mega Man Legends -alasarjaan kuuluva videopeli ja samalla myös ensimmäinen, täysin kolmiulotteinen Mega Man -peli. Heikki Veikko Juhani Salmenkylä oli suomalainen suunnistaja, koripalloilija, koripallotuomari, -valmentaja ja -vaikuttaja. Ammatiltaan hän oli asianajaja. Salmenkylä on nimetty Suomen koripallon Hall of Fameen. Väinö Kaarlo Juhana Perkki oli suomalainen majuri, kustannusjohtaja ja kirjallisuuden suomentaja. Hän suomensi muun muassa Tenavat-sarjakuvaa. Kaupin urheilupuisto sijaitsee Tampereen Kaupissa, noin 2,5 kilometrin päässä keskustasta itäkoilliseen. Kaupin urheilupuistossa on hyvät mahdollisuudet erilaisten urheiluharrastusten harjoittamiseen. Kalervo Juhani Kummola on Tampereen pormestari, suomalainen jääkiekkovaikuttaja ja kokoomuslainen poliitikko. Hän toimii Tampereen kaupunginvaltuutettuna ja pormestarina. Hän on aiemmin toiminut kansanedustajana yhden kauden ajan. Sheri-Ann Brooks on jamaikalainen pikajuoksija. Kierumatara on mataroiden sukuun kuuluva yksivuotinen, ruohovartinen rikkakasvi. Kasvi muistuttaa läheisesti peltomataraa, mutta on kookkaampi ja rotevavartisempi. Kierumataralla on 3–5 senttimetriä pitkät vastapuikeat lehdet, jotka kasvavat kiehkuroina varressa. Kukintona on viuhko, jossa on 2–5 hyvin pientä valkoista kukkaa. Hedelmykset ovat halkaisijaltaan 4-millimetriset, pareittain kasvavat, pyöreähköt ja täynnä pieniä koukkukarvoja. Kierumatara voi risteytyä peltomataran alalajin rikkapeltomataran kanssa. Pilvimetsähaukka on haukkojen heimoon kuuluva lintu. Se tunnetaan muutamilta paikoilta Andien länsi- ja itärinteiltä Lounais-Venezuelasta, Kolumbiasta ja Ecuadorista sekä myös Perun puolelta. Casale Corte Cerro on kunta Pohjois-Italiassa Verbano-Cusio-Ossolan maakunnassa Piemonten alueella. Jameer Nelson on yhdysvaltalainen koripalloilija. Hän aloitti NBA-uransa vuonna 2004 Orlando Magicissa, jossa hän pelasi kymmenen kautta. Tämän jälkeen hän on edustanut Dallas Mavericksia, Boston Celticsiä, Denver Nuggetsia, New Orleans Pelicansia ja Detroit Pistonsia. Hän on naimisissa pitkäaikaisen tyttöystävänsä kanssa. Heillä on yksi poika. Montepuezin piiri on Mosambikin pohjoisosassa Cabo Delgadon maakunnassa sijaitseva piiri. Piirin hallintokeskus on Montepuezin kaupunki, joka sijaitsee linnuntietä 164 kilometriä ja maanteitse 210 kilometriä maakuntakeskus Pembasta länteen. Kansallinen maantie N14 kulkee Montepuezin kaupungin kautta; lännessä se jatkaa Metoroon, josta kansallinen maantie N1 jatkaa Pembaan. Rakennustoimisto Arvonen Oy oli vuosina 1934–1969 toiminut, Veli Arvosen Turkuun perustama rakennusyritys, joka toimi valtakunnallisesti. Vuonna 1969 konkurssiin mennyt yritys urakoi muun muassa Helsingin Kaupunginteatterin, Helsingin yliopiston Viikin alueen rakennuksia, HYKSin Meilahden klinikan, Kotkan keskussairaalan, Yleisradion Kesäkadun toimitalon (1968), Rovaniemen Polar-hotellin ja Turun Pansion telakan. Arvosen eteläisin rakennuskohde oli Hangon kaupungintalo (1951) ja pohjoisin Kemijärven kirkko (1950), molemmat Bertel Liljequistin suunnittelemia. Myrkkyliskot (Helodermatidae) on liskoheimo, johon kuuluu vain yksi suku ja kaksi lajia, gilalisko ja skorpionilisko. Ne ovat komodonvaraanin lisäksi maailman ainoita myrkyllisiä liskoja. Soukkovahapensas on oleanterikasvien heimoon kuuluva kasvilaji, jota viljellään huonekasvina. Se on myrkyllinen. Mustanunna on laiskureihin kuuluva lintulaji. Lajia tavataan Etelä-Amerikasta. Teijo Tapani ”Twist Twist” Erkinharju on suomalainen muusikko. Hänet tunnetaan parhaiten Peer Güntin pitkäaikaisimpana rumpalina, jona hän oli vuosina 1981–2005. Erkinharjun muita yhtyeitä ovat olleet muun muassa Leningrad Cowboys, Los Bastardos Finlandeses, Road Crew, Daavid & Goljat, Daltons, Devil’s Milk sekä MegaSnake. Tällä hetkellä Erkinharju soittaa The Zönk! -yhtyeessä. Hän on toiminut myös sessiomuusikkona. Gérard Collomb oli ranskalainen poliitikko, joka kuului sosialistiseen puolueeseen. Hän toimi Lyonin määrinä vuosina 2001–2017 ja Ranskan sisäministerinä ja valtioministerinä Philippen hallituksessa vuosina 2017–2018. Collomb erosi virastaan lokakuussa 2018 ja ilmoitti halunsa palata määrin tehtäviin. Hän oli seitsemäs ministeri, joka erosi presidentti Emmanuel Macronin kauden aikana. Dolores ”Dody" Goodman oli yhdysvaltalainen näyttelijä. Keihäsmittari on pohjoisen pallonpuoliskon alueella yleinen, päivällä lentävä perhoslaji. Oi Polloi on skotlantilainen vuonna 1981 Edinburghissa perustettu punkyhtye. Oi Polloi aloitti Oi!-yhtyeenä, mutta tunnetaan nykyään anarkopunkyhtyeenä. Yhtyeessä on sen uran aikana ollut noin 50 jäsentä, joista vain laulaja Deek Allen on ainoa jäljellä oleva alkuperäisjäsen. Yhtyeen jäsenistössä on ollut sekä punkkareita että skinheadeja. Edward Alexander (Aleister) Crowley oli brittiläinen okkultisti, kirjailija ja vuorikiipeilijä. Crowley harrasti magiaa ja kutsui itseään nimellä "Peto 666". Häntä kritisoitiin lehdistössä omana aikanaan paheellisen elämäntapansa vuoksi ja hänellä oli vähän seuraajia. Crowleysta tuli kuolemansa jälkeen kuitenkin kulttihahmo populaarikulttuurissa. Oussou Konan Anicet Harian Maxmalon oli norsunluurannikkolainen jalkapalloilija, joka oli pelipaikaltaan hyökkääjä. Kaudella 2014 Helsingin Jalkapalloklubia edustanut Konan pelasi Veikkausliigassa 18 ottelua ja teki niissä neljä maalia. Kiiltokottarainen on kottaraisten heimoon kuuluva varpuslintu. Rolf Berend on saksalainen Kristillisdemokraattisen unionin poliitikko. Hän toimi Euroopan parlamentin jäsenenä vuosina 1999–2009. Ryan James Howard on yhdysvaltalainen baseballpelaaja. Hän debytoi MLB:ssä 1. syyskuuta 2004 ja on kuulunut Philadelphia Philliesiin siitä lähtien. Palmuorneero, aikaisemmalta nimeltään palmukiipijä on orneeroiden heimoon kuuluva varpuslintu. The Mandela Effect on vuonna 2019 ensi-iltansa saanut yhdysvaltalainen sci-fi-elokuva, jonka on ohjannut David Guy Levy. Elokuva kertoo miehestä, joka tyttärensä kuoleman jälkeen kehittää pakkomielteen Mandela-ilmiöksi kutsutusta ilmiöstä. Pääosissa esiintyvät Charlie Hofheimer, Aleksa Palladino, Clarke Peters, Madeleine McGraw ja Robin Lord Taylor. Priscilla Novais Leone, taiteilijanimeltään Pitty, on brasilialainen hard rock -laulaja. Sundansieppokerttu on uunilintujen heimoon kuuluva varpuslintu. Alexander Leonard Hjelmman oli suomalainen matemaatikko, joka toimi puolustusministerinä Kallion II hallituksessa 1925–1926 Kokoomuksen edustajana. Damon Lamon Stoudamire on yhdysvaltalainen entinen koripalloilija. Mikko ”Peltsi” Peltola on suomalainen juontaja ja toimittaja. Pyhä Louis-Marie Grignion de Montfort oli ranskalainen roomalaiskatolinen pappi, sääntökuntien perustaja, lähetystyöntekijä ja mariologi. Hän on laatinut esimerkiksi mariaaniset teokset Secret of Mary ja Treatise on True Devotion to the Blessed Virgin. ja kirjan Ruusukon salaisuus. Paavi Leo XIII julisti hänet autuaaksi 1888 ja paavi Pius XII julisti hänet pyhimykseksi 1947. Hän eli seuraavien 5 paavien hallintoaikoina: Klemens X, (1670–76) autuas Innocentius XI, (1676–89) Aleksanteri VIII, (1689–91) Innocentius XII (1691–1700) ja Klemens XI. (1700–21) Katolisessa kirkossa pyhän Louisin muistopäivää vietetään 28. huhtikuuta eli päivänä jona hän kuoli 43-vuotiaana. Homoseksuaalisuuden ja uskonnon välinen suhde on ollut ja on vaihteleva. Uskonnon tulkinnan osalta on vaikutusta ollut esimerkiksi jo sillä, miten keskeiseksi osaksi ihmistä seksuaalisuuden eri muodot on käsitetty. Useat uskonnot ottavat joko suoraan tai välillisesti kantaa sellaisiin ilmiöihin, jotka luokitellaan länsimaissa osaksi homoseksuaalisuutta. Monille uskonnoille on ylipäätään tyypillistä kielteinen suhtautuminen seksuaalisuuteen ja erityisesti homoseksuaalisuuteen. Toisaalta monissa uskontokunnissa seksuaalivähemmistöt ovat muodostaneet itsenäisiä ryhmiä, joissa seksuaalisuuteen ja sen eri muotoihin suhtaudutaan myönteisesti. Peter Ylermi Lindgren eli ”kreivi” Lindgren oli suomalainen julkisuuden henkilö, joka tuli 1960- ja 1970-luvun vaihteessa tunnetuksi lukuisten naissuhteidensa vuoksi. Néstor Almendros Cuyás oli espanjalaissyntyinen elokuvaaja ja dokumenttiohjaaja. Hän oli yksi 1970–1980-lukujen arvostetuimmista elokuvaajista, joka sai kolme Oscar-ehdokkuutta ja voitti vuonna 1979 parhaan kuvauksen Oscarin ensimmäisellä Hollywoodissa tekemällään työllä Terrence Malickin elokuvassa Onnellisten aika (1978). Almendros tunnettiin erityisesti luonnonmukaisen valaisutyylin käyttäjänä. Tampere Saints on vuonna 1998 perustettu tamperelainen amerikkalaisen jalkapallon seura. Saintsin edustusjoukkue pelaa Vaahteraliigassa kaudella 2025. Tampere Saintsin naisten joukkue pelaa Naisten Vaahteraliigassa. Seuralla on myös aktiivista junioritoimintaa. Vuoden 2017 syksystä lähtien junioritoiminnassa on U11-, U13-, U15-, U17- ja U19-joukkueet. Seuran joukkueet harjoittelevat ja pelaavat kotipelinsä Pyynikin urheilukentällä. Golos russkoi kolonii oli Helsingissä maalis-huhtikuussa 1918 ilmestynyt venäjänkielinen sanomalehti. Jugoslavia oli kolmen vuosina 1918–2003 olemassa olleen valtion nimi. Valtiot sijaitsivat Etelä-Euroopassa. Ne edustivat erilaisia hallintojärjestelmiä vaihtelevine valtionrajoineen. Verh’nodniprovsk ,on kaupunki Kamjansken piirissä Dnipropetrovskin alueella Ukrainassa, Dneprin etelärannalla. Se sijaitsee 25 km luoteeseen Kamjanskesta ja 73 km luoteeseen Dniprosta. Samotkan-joki laskee kaupungin läpi Kamjansken tekojärveen. Viktor Grigorjevitš Kurentsov oli neuvostoliittolainen painonnostaja ja olympiavoittaja. Pizza al taglio tai pizza al trancio on pizzan variaatio, joka paistetaan suurilla suorakulmaisilla pelleillä, ja myydään yleensä painon mukaan suorakulmaisina tai neliömäisinä paloina, hinnoiteltuna 100 gramman tai kilon mukaan. Pizza al taglio keksittiin Roomassa, Italiassa ja se on suosittu ruokalaji kaikkialla Italiassa. Pizza al tagliota on monta eri tyyppiä, ja ruokalaji on tunnettu myös Italian ulkopuolisessa maailmassa. Bruno Chizzo oli italialainen jalkapalloilija, pelipaikaltaan hyökkääjä. Taierzhuangin taistelu oli 24. maaliskuuta – 7. huhtikuuta 1938 Kiinan–Japanin sodan aikana käyty taistelu kiinalaisten ja japanilaisten joukkojen välillä Taierzhuangin kaupungin hallinnasta Jiangsun maakunnassa. Taistelu oli lopputulokseltaan kiinalaisten ensimmäinen suuri voitto japanilaisista sodan aikana. Paris-Michael Katherine Jackson on yhdysvaltalainen näyttelijä, aktivisti ja malli. Hän on Michael Jacksonin ja Debbie Rowen toinen lapsi ja ainoa tytär. Anógeia on Kreikan kaupunki ja samanniminen kunta, joka sijaitsee Réthymnon alueyksikössä Kreetan alueella. Koko kunnan pinta-ala on 131,0 neliökilometriä ja väkiluku 2 379. Varsinaisen Anógeian kaupungin väkiluku on 2 319. MBDA Meteor on tutkahakuinen pitkän kantaman ilmataisteluohjus, jonka on kehittänyt MBDA. Ohjusta käyttävät Royal Air Force, Royal Navy, Luftwaffe sekä Espanjan, Italian, Ranskan ja Ruotsin ilmavoimat. Karolina Kołeczek on puolalainen aitajuoksija.